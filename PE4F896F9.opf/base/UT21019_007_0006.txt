༢༢༧༽ ཕྱག་རྡོར་དྲེགས་འདུལ་གྱི་རྩ་བསྙེན་དམིགས་རིམ་མདོར་བསྡུས་བཞུགས་སོ། ནམ་མཁའི་གར་ཁྱབ་ཕ་མ་སེམས་ཅན་རྣམས། །རྒྱལ་བ་ཀུན་གྱི་གསང་འཛིན་མཐུ་སྟོབས་བདག་ །དཔལ་ལྡན་རྡོ་རྗེ་འཛིན་དབང་བསྒྲུབ་པར་བྱ། ཨོྃ་སྭ་བྷ་ཝ་ཤུ་དྡྷ་སརྦ་དྷརྨཿསྭ་བྷཱ་ཝ་ཤུ་དྷོཉཧཾ། སྔགས་ཀྱི་ནུས་པ་མ་དག་སྣོད་བཅུད་སྦྱང༌། །འཁོར་འདས་མ་ལུས་གདོད་ནས་དག་པ་ཡི། །སྟོང་པའི་ངང་ལས་སྣ་ཚོགས་པདྨ་དང༌། །ཉི་མ་བརྩེགས་པའི་གདན་ལ་རང་རིག་འདི། །ཧཱུྃ་ཡིག་མཐིང་ནག་འོད་དུ་འབར་བར་གྱུར། །འོད་ཟེར་ཡར་འཕྲོས་རྒྱལ་བ་ཐམས་ཅད་མཆོད། །མར་འཕྲོས་རྒྱལ་བ་ཀུན་གྱི་སྡིག་སྒྲིབ་སྦྱངས། འོད་ཟེར་ཚུར་འདུས་ཧཱུྃ་ལ་ཐིམ་པ་ཡིས། །ཧཱུྃ་དེ་ཕྱག་ན་རྡོ་རྗེའི་སྐུར་གྱུར་ཏེ། སྐུ་མདོག་མཐིང་ག་ཞལ་གཅིག་ཕྱག་གཉིས་པ། ཤིན་ཏུ་ཁྲོ་ཞིང་གཏུམ་ལ་འཇིགས་ྃཔའི་སྐུ། །ཞལ་གདངས་ལྗགས་ ༢༢༨༽ འདྲིལ་མཆེ་གཙིགས་སྤྱན་གསུམ་བགྲད། སྨིན་མ་ཨག་ཚོམ་རལ་པ་མེ་ལྟར་འབར། །ཕྱག་གཡས་གནམ་ལྕགས་རྡོ་རྗེ་རྩེ་ལྔ་གདེངས། །གཡོན་པ་ཐུགས་ཀར་སྡིག་མཛུབ་ཕྱག་རྒྱ་གཟིར། །ཞབས་གཉིས་གཡས་བསྐུམ་གཡོན་བརྐྱང་དོར་ཐབས་བཞེངས། །དབུ་ལ་ཐོད་སྐམ་རིགས་ལྔ་དར་དཔྱངས་མཛེས། །སྙན་དང་མགུལ་དང་ཕྱག་ཞབས་ཐམས་ཅད་ལ། །རིན་ཆེན་རྒྱན་དང་སྦྲུལ་གྱིས་ཆུན་བུས་བརྒྱན། །སྐུ་སྟོང་གླང་ཆེན་ཀོ་རློན་སྨད་སྟག་ཤམ། །ཁྲོ་བོའི་རྒྱན་དང་ཆ་ལུགས་ཐམས་ཅད་རྫོགས། །ཡེ་ཤེས་མེ་སྤུངས་འབར་བའི་ཀློང་ན་འགྱིངས། །སྤྱི་བོར་ཨོྃ་དཀར་མགྲིན་པར་ཨཱ་དམར་པོ། །ཐུགས་ཀར་ཉི་མའི་དཀྱིལ་འཁོར་ཆུང་ངུའི་སྟེང༌། །རྡོ་རྗེ་མཐིང་ག་ནས་ཙམ་གྱེན་དུ་ལངས། །དེ་ཡི་ལྟེ་བར་ཐུགས་སྲོག་ས་བོན་ནི། །ཧཱུྃ་ཡིག་མཐིང་ནག་ཕྲ་ཞིང་གསལ་བས་མཚན། །གནས་གསུམ་ཨོྃ་ཨཱཿཧཱུྃ་གི་འོད་ཟེར་ནི། །ཁ་ ༢༢༩༽ དོག་སྣ་ཚོགས་ཕྱོགས་བཅུར་འཕྲོས་པ་ཡིས། །སངས་རྒྱས་བྱང་སེམས་བླ་མ་ཡི་དམ་ལྷ། །ཐམས་ཅད་ཕྱག་ན་རྡོ་རྗེའི་ཆ་ལུགས་སུ། །བྱོན་ནས་བདག་ལ་གཉིས་སུ་མེད་པར་ཐིམ། །སླར་ཡང་གནས་གསུམ་འབྲུ་གསུམ་འོད་འཕྲོས་པས། །རྒྱལ་བ་རིགས་ལྔ་ལ་སོགས་དབང་གི་ལྷ། །འཁོར་འདས་མདུན་གྱི་ནམ་མཁར་བྱོན་ནས་ཀྱང༌། །རིན་ཆེན་བུམ་པས་བདག་ལ་དབང་བསྐུར་ཞིང༌། །བདུད་རྩི་བུམ་ཆུ་ཚངས་བུག་ནས་བབས་ཏེ། །ལུས་ནང་གང་ཞིང་དབང་བཞི་ཡོངས་རྫོགས་ཐོབ། །དབང་ལྷ་ཐམས་ཅད་མི་སྐྱོད་པ་ལ་ཐིམ། །རིགས་ཀྱི་བདག་པོལསངས་རྒྱས་མི་སྐྱོད་པ།

།རང་གི་རྩ་བའི་བླ་མ་ཐ་མི་དད། །སྤྱི་བོའི་གཙུག་ཏུ་འབྲལ་མེད་བཞུགས་པར་གྱུར། །དེ་ནས་རང་གི་ཐུགས་ཀའི་རྡོ་རྗེ་དེའི། །ལྟེ་བའི་ནང་ན་ཧཱུྃ་གི་མཐའ་སྐོར་དུ། །རྩ་བའི་སྔགས་ཀྱི་ཡིག་འབྲུ་མཐིང་གའི་མདོག་ གཡས་སུ་སྐོར་བ་བྱེད་ལྟར་འཁོར་ཞིང་འཁྱིལ། ། ༢༣༠༽ དེ་ལས་འོད་འཕྲོས་སངས་རྒྱས་ཐམས་ཅད་ཀྱི། །ཐུགས་རྗེ་བྱིན་རླབས་བསྡུས་ནས་རང་ལ་ཐིམ། །གནོད་བྱེད་གཟའ་ཀླུ་གདུག་པ་ཅན་རྣམས་ཀྱིས་ཀྱང་ཚར་བཅད་དབང་དུ་བསྡུས་ཤིང་བཀའ་ཉན་གྱུར། སྐྱེ་འགྲོ་ཐམས་ཅད་ཕྱག་རྡོར་སྐུར་གྱུར་ནས། སྔགས་ཀྱིས་རང་སྒྲས་སྟོང་ཁམས་གང་བར་གྱུར། ཨོྃ་བཛྲ་ཙཎྜ་མ་ཧཱ་རོ་ཥ་ན་ཧཱུྃ་ཕཊཿ ཞེས་རྩ་བའི་སྙིང་པོ་འདི་ཉིད་ལ་རྩེ་གཅིག་ཏུ་འབད་དེ་བཟླ་ཞིང༌། ༈ ཐུན་མཚམས་འཇོག་པའི་སྐབས་སུ། བདག་ཉིད་ལྷའི་སྐུ་དང་ཐུགས་ཀའི་རྡོ་རྗེ་སྔགས་དང་བཅས་པ་ཐམས་ཅད་ཐུགས་སྲོག་ཧཱུྃ་ཉིད་ལས་འདུས་ཞིང་ཐིམ། ཧཱུྃ་ཡང་ནམ་མཁའ་ལ་འཇའ་ཡལ་བ་ལྟར་དངོས་མེད་དུ་གྱུར་པར་བསམ་ལ། རང་སེམས་གསལ་སྟོང་ཟུང་འཇུག་བཅོས་སླད་མེད་པའི་ངང་ལ་མཉམ་པར་གཞག་ལ། སླར་ཡང་རང་ལུས་ཕྱག་རྡོར་གྱི་རྣམ་པར་ལམ་མེ་པའི་མོས་པ་དང་ལྡན་པའི་ངང་ནས། བསོད་ནམས་འདི་ཡིས་གསང་བའི་བདག་པོ་ཉིད། །ཐོབ་ནས་ཉེས་པའི་དགྲ་རྣམས་ཕམ་བྱས་ཏེ། །སྐྱེ་རྒ་ན་འཆིའི་རྦ་ཀློང་ ༢༣༡༽ འཁྲུགས་པ་ཡི། །སྲིད་པའི་མཚོ་ལས་འགྲོ་བ་སྒྲོལ་བར་ཤོག་ 1$10002501$1000180 ཅེས་དགེ་བ་བསྔོ་བར་བྱའོ། དེ་ལྟར་འདི་ནི་གསང་བདག་ཕྱག་རྡོར་དྲེགས་པ་ཀུན་འདུལ་གྱི་རྩ་བའི་བསྙེན་པ་རྒྱུན་ཁྱེར་དབང་དུ་བྱས་པ་ཡིན་ལ། གཞན་སྒྲུབ་པ་དང་ལས་སྦྱོར་སོགས་བྱེད་ན་དམིགས་པ་ཁ་བསྒྱུར་དང༌། ཁྱུང་ཤམ་འདོགས་སོགས་གཞུང་ཉིད་དང་སློབ་དཔོན་གྱི་ཞལ་རྒྱུན་སོགས་ལས་ཞིབ་པར་ཤེས་དགོས་པ་ཉིད་དོ། འདི་ནི་གང་ཟག་གསར་བུ་པ་རྣམས་ལ་ཕན་ཕྱིར་དོན་གཉེར་རེ་ཞིག་གིས་བསྐུལ་ངོར་བྲིས་པ་དགེའོ།