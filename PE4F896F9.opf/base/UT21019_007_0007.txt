༄༅། གུ་རུ་དྲག་སྒྲུབ་ཀྱི་ཉམས་ལེན་རྒྱུན་ཁྱེར་ཟིན་ཕྲིས་བཞུགས་སོ། ༢༣༤༽ ན་མོ་མ་ཧཱ་གུ་རུ་སརྦ་སིདྡྷི་ཧཱུྂ། མཁའ་མཉམ་འགྲོ་བ་དྲིན་ཅན་ཕ་མ་རྣམས། །ལམ་ལོག་སྐྱོབས་ཕྱིར་རིགས་འདུས་བླ་མ་བསྒྲུབ། །མྱུར་དུ་དེ་ཡི་གོ་འཕང་ཐོབ་པར་བྱ། །སྣང་སྲིད་ཐམས་ཅད་མི་དམིགས་སྟོང་པའི་ངང༌། །སྣོད་ཀྱི་འཇིག་རྟེན་གཞལ་ཡས་ཁང་གི་དབུས། །པདྨ་ཉི་ཟླ་བདུད་བཞི་བསྣོལ་བའི་སྟེང༌། །རང་རིག་ཧཱུྃ་དམར་མེ་ཡི་མདོག་ཅན་ལས། །འོད་འཕྲོས་རྒྱལ་བ་མཆོད་ཅིང་འགྲོ་སྒྲིབ་སྦྱང༌། །གདུག་པ་ཅན་བཏུལ་ཚུར་འདུས་ཡོངས་གྱུར་ལས། །རང་ཉིད་ཆེ་མཆོག་པདྨ་དྲག་པོ་རྩལ། །དམར་ནག་རབ་ཁྲོས་ཞལ་གཅིག་ཕྱག་གཉིས་པ། །ཞལ་གདངས་ལྗགས་འདྲིལ་མཆེ་གཙིགས་སྤྱན་གསུམ་བསྒྲད། །ཐོད་སྐམ་རིན་ཆེན་དབུ་བརྒྱན་ཐོད་རློན་ཕྲེང༌། །གླང་ཆེན་ཐོད་རློན་སྟག་ཤམ་སྦྲུལ་ཆུན་དང༌། །མི་ལྤགས་རིན་ཆེན་དར་སོགས་དུ་མས་བརྒྱན། །ཕྱག་གཡས་གསེར་གྱི་རྡོ་རྗེ་རྩེ་དགུ་གདེངས། །གཡོན་པ་ལྕགས་སྡིག་རྒྱལ་འགོང་སྙིང་རྩ་འཇིབས། །མེ་སྤུངས་ཀློང་ན་གཡས་བསྐུམ་གཡོན་བརྐྱང་བཞུགས། །སྤྱི་གཙུག་པད་སྟེང་རྗེ་བཙུན་ཐོད་ཕྲེང་རྩལ། །ཞི་འཛུམ་པད་ཞྭ་བེར་ཕོད་ཆོས་ ༢༣༦༽ གོས་གསོལ། །རྡོ་རྗེ་ཐོད་པ་དང་བཅས་ཡུམ་དང་འཁྲིལ། །ཡུམ་ཆེན་མཚོ་རྒྱལ་དཀར་མོ་གྲི་གུག་འཛིན། །གུ་རུའི་དབུ་གཙུག་་ཁྱུང་ནག་མེ་གཤོག་ཅན། །ཀྲིཾ་ཀྱིང་སྒྲ་སྒྲོག་ཀླུ་གདོན་ཞལ་དུ་གསོལ། །དེའི་སྤྱི་བོར་རིགས་བདག་སྣང་མཐའ་ཡས། །དམར་གསལ་ལྷུང་གཟེད་འཛིན་ཅིང་ཆོས་གོས་གསོལ། །མཚན་དཔེས་བརྒྱན་ཅིང་གཟི་འོད་འབར་བར་བཞུགས། །བདག་ཉིད་དྲག་པོའི་དཔྲལ་བར་འཇམ་དཔལ་སེར། །རལ་གྲི་སྡིག་མཛུབ་དང་བཅས་འཁོར་ལོ་འཛིན། །མགྲིན་པར་རྟ་མགྲིན་དམར་པོ་ཁྲོ་གཏུམ་ཚུལ། །གྲི་གུག་ཐོད་ཁྲག་དུད་ཁྲོད་ཆས་ཅན་གསོལ། །ཐུགས་ཀར་གསེར་གྱི་མཆོད་རྟེན་བུམ་པའི་ནང༌། །གསང་བདག་མཐིང་ནག་རྡོ་རྗེ་དྲིལ་བུ་འཛིན། །ལྟེ་བར་ཕག་མོ་མཐིང་ནག་ཁྲོ་འཛུམ་ཞལ། །གྲི་གུག་ཐོད་ཁྲག་མཆན་གཡོན་ཁ་ཊྭཾ་འཛིན། །རིན་ཆེན་རུས་བརྒྱན་མགོ་འཕྲེང་ལ་སོགས་བརྒྱན། །གསང་བར་ཡཀྴ་མེ་དབལ་སྨུག་

༢༣༧༽ ནག་འབར། །ཕྱག་གཡས་རྡོ་རྗེ་གཡོན་པས་ཐོ་བ་དང༌། །ཞགས་པ་འཛིན་ཅིང་རབ་ཏུ་ཁྲོས་པར་བསྐྱེད། །རང་གི་ཕྱི་རིམ་རང་མདངས་འཁོར་གྱི་ཚོགས། །ཧེ་རུ་ཡབ་ཡུམ་བཞི་དང་དྲག་པོ་བཞི། །ཕུར་པ་བཞི་དང་ཁྲོ་བཅུ་ལ་སོགས་པ། །སྤྲུལ་འཁོར་ཚོགས་ཀྱང་སྐད་ཅིག་དྲན་རྫོགས་སུ། །སྐུ་མདོག་ཕྱག་མཚན་རྣམ་འགྱུར་སྣ་ཚོགས་པ། །ཅིར་སྣང་མ་འགགས་རྒྱན་གྱི་རོལ་པར་གསལ། །དེ་ལྟར་ལྷ་ཚོགས་རྣམས་ཀྱི་གནས་གསུམ་དུ། །འབྲུ་འབུམ་དག་ལས་འོད་འཕྲོས་རྔ་ཡབ་ནས། །གུ་རུ་ཡབ་ཡུམ་རིག་འཛིན་མཁའ་འགྲོའི་ཚོགས། །སྤྱན་དྲངས་དམ་ཚིག་པ་དང་གཉིས་མེད་བསྟིམ། །རིགས་འདུས་རྒྱལ་བའི་སྤྱི་དཔལ་ཡིན་པའི་ཕྱིར། །དབང་བསྐུར་རྒྱས་གདབ་སྤྲོས་པ་ཀུན་ལས་འདས། ཕྱི་ནང་སྣོད་བཅུད་དངོས་པོ་མ་ལུས་ཀུན། །མཆོད་པའི་དངོས་པོར་ཡེ་ནས་ལྷུན་གྱིས་གྲུབ། །རང་རིག་རང་གསལ་བསྟོད་པའི་རྒྱལ་པོ་ཉིད། །ཀུན་རྫོབ་ཚིག་གིས་བསྟོད་ལས་ཁྱད་པར་འཕགས། ༢༣༨༽ ༈ དེ་ནས་ཞི་བར་བསྙེན་དང་ཁྲོ་བོར་བསྒྲུབ། །གཉིས་ལས་དང་པོ་ཞི་བསྙེན་རིམ་པ་ནི། །སྤྱི་གཙུག་གུ་རུའི་ཐུགས་ཀར་ཧཱུྃ་དམར་ལས། །འོད་འཕྲོས་རྒྱལ་ཀུན་བྱིན་རླབས་ནུས་མཐུ་བརྫུས། །གུ་རུ་ཉིད་ལ་ཐིམ་པས་འོད་དུ་ཞུ། །བདག་གི་ཐུགས་ཀའི་ཧཱུྃ་དང་དབྱེར་མེད་བསམ། །ཧཱུྃ་མཐར་སྔགས་ཕྲེང་མར་མེའི་ཕྲེང་བ་ལྟར། །བསྐོར་ཞིང་ཞི་བའི་འཛབ་འདི་འབྲུ་འབུམ་མམ། །བདུན་འབུམ་གསུམ་འབུམ་གང་འོས་བཟླས་བྱས་ན། །འཁུ་ལྡོག་བར་ཆད་མི་འབྱུང་མན་ངག་ཡིན། །ཨོྃ་ཨཱཿཧཱུྃ་བཛྲ་གུ་རུ་དེ་ཝ་ཌཱ་ཀྐི་ནི་ཧཱུྃ། ཐུན་མཚམས་ཧཱུྃ་ལ་ཐམས་ཅད་བསྡུས་ནས་ནི། །སྟོང་ཉིད་ངང་ནས་སྨོན་ལམ་རྒྱ་ཆེར་གདབ། །རྗེས་ཐོབ་ལྷ་ཡི་ཏིང་འཛིན་སྤྱི་ལྟརབྱ། །དངོས་གཞི་ཁྲོ་བོ་བསྒྲུབ་པའི་རིམ་པ་ནི། །གཏོར་མ་རིན་ཆེན་འབར་བ་སྨན་རག་དང༌། །མཆོད་སོགས་བཤམས་ཞིང་སྐྱབས་སེམས་སྔོན་བཏང་ནས། །བདག་དང་གོ་ ༢༣༩༽ ཆའི་ལྷ་ཚོགས་གོང་ལྟར་གསལ་ལ།

ལྷ་ཚོགས་ཀྱི་རྣམས་ཀྱི་གནས་སུ་འོད་ཟེར་གྱིས་ཕྱོགས་བཅུའི་སངས་རྒྱསརྩ་གསུམ་ལྷ་བླ་མ་མཁའ་འགྲོ་ཆོས་སྐྱོང་སྤྱན་དྲངས་མདུན་གྱི་མཁར་བཞུགས་པའི་ཐུགས་རྗེ་རྒྱུད་བསྐུལ་འོད་ཟེར་འཕྲོས། བདག་ལ་ཐིམ་ཞིམ་བདག་གིས་བ་སྤུའི་ཁུངས་ཀུན་ནས་འོད་འཕྲོས་དེ་ལས་བསྲུང་བའི་གུར། གསེར་གྱི་འཁོར་ལོ་རྩིབས་སྟོང་སྟེང་ནས་ཕུབས། རྩིབས་ཀྱི་རྩེ་ནས་ལྕགས་སྡིག་ཚ་ཚ་འཕྲོ། འོག་ནས་ལྕགས་ཀྱི་འཁོར་ལོ་སྤུ་གྲིའི་རྩིབས་སྟོང་ལྡན་གྱེན་དུ་ཁ་བསྟན་རབ་འཁོར་ཞིང༌། དེ་གཉིས་བར་དུ་མེ་ཡི་འཁོར་ལོ་འབར། སྟེང་འོག་འཁོར་ལོ་གཡས་གཡོན་བསྣོལ་བའི་བར། རྒྱལ་བསེན་མགོ་ལུས་ཕྱེ་མར་བཏུབ་ནས་ཀྱང༌། མེ་ཡི་འཁོར་ལོས་གཞོབ་ཏུ་བསྲེག་པར་བསམ། སླར་ཡང་བདག་གི་ཐུགས་ཀའི་ཧཱུྃ་ཡིག་ལས། ཁྲོ་རྒྱལ་ཡཀྴ་ ༢༤༠༽ མེ་དབལ་གྲངས་མེད་འཕྲོས། །འཇིག་རྟེན་ཁམས་གང་གནོད་བྱེད་ཚོགས་ཀུན་བཅོམ། །བདག་ཉིད་དྲག་པོའི་ཞལ་ནས་སྔགས་ཀྱི་འོད། །མེ་ཡི་སྤུ་གྲི་རབ་འབར་ཕར་འཕྲོས་ཤིང༌། མེ་དབལ་རྣམས་ཀྱི་ཞལ་ནས་ཚུར་ཡང་འཕྲོས། །དེ་གཉིས་བར་དུ་རྒྱལ་བསེན་འབྱུང་པོའི་ཚོགས། །གཞོབ་ཏུ་སྲེག་ཅིང་རྡུལ་དུ་བརླག་པར་བསམ། །སྟོང་གསལ་རིག་པའི་ངར་ལྡན་སྔགས་འདི་བཟླས། །ཨོྃ་ཨཱཿཧཱུྃ།

ཨར་ཙིག་ནིར་ཙིག་ན་མོ་བྷ་ག་ཝ་ཏེ་ཧཱུྃ་ཨཱཿཧཱུྃ་ཕཊཿ ཨ་ཡ་མ་དུ་རུ་ཙ་ཤ་ན་ས་མ་ཡ་ཧཱུྃ་ཕཊཿཨོྃ་བཛྲ་ཧཱུྃ། ཡཀྴ་ཧཱུྃ།རཀྴ་ཧཱུྃ། རཱ་ཛྲཱ་གནོད་བྱེད་སྙིང་ལ་མ་ར་ཡ་ཧཱུྃ་ཕཊཿ བདུན་འབུམ་བཟླས་པས་མཆོག་དངོས་འགྲུབ་པར་གསུངས། དཱ་ཛཱ་སྙིང་པོའི་རྒྱལ་པོ་ཡིན། རཱ་ཛཱ་ཐུང་ངུ་ཉུལ་ལ་འཇུག་ ཐུན་མཚམས་གཏོར་མཆོད་བསྐང་གསོའི་ལས་ལ་འབད། སྐབས་སུ་གོ་ཆའི་ལྷ་ ༢༤༡༽ རྣམས་སོ་སོ་ཡི། །ཐུགས་ཀར་རང་རང་སྲོག་རྙིང་སྔགས་ཕྲེང་ཀྱང༌། སོ་སོར་འཁོར་དམིགས་ནུས་པ་ལྷག་པར་ཆེ། །སྣང་མཐའི་ཐུགས་ཀར་ཨཱཿདམར་མཐའ་སྐོར་དུ། །ཨོྃ་ཨ་མྲྀ་དེ་ཝཱ་ཨཱ་ཡུ་སིདྡྷི་ཧཱུྃ། ཁྱུང་ཆེན་ཐུགས་ཀར་ཁྲོམ་གྱི་མཐའ་སྐོར་དུ། །ཨོྃ་བཛྲ་ཁྲོཾ་ག་རུ་ཊ་ཙ་ལེ་ཙ་ལེ་ཧཱུྃ་ཕཊཿ འཇམ་དཔལ་གཤིན་རྗེའི་ཐུགས་ཀར་ཨོྃ་སེར་མཐར། །ཨོྃ་བཛྲ་ཤྲཱི་ཡ་མནྟ་ཀ་ཧཱུྃ་ཕཊཿ རྟ་མགྲིན་ཐུགས་ཀར་ཧྲཱིཿདམར་མཐའ་སྐོར་དུ། །ཨོྃ་པདྨ་ཏ་ཀྲིད་མ་ཧཱ་ཀྲོ་དྷ་ཧྱ་གྲྀ་ཝ་ཧཱུྃ་ཕཊཿ ཕྱག་རྡོར་ཐུགས་ཀར་ཧཱུྃ་མཐིང་མཐའ་མ་རུ། །ཨོྃ་བཛྲ་པཱ་ཎི་ནཱི་ལཾ་དྷཱ་ར་མ་ཧཱ་ཀྲོ་དྷ་ཧཱུྃ་ཕཊཿ ལྟེ་བའི་ཕག་མོའི་ཐུགས་ཀར་བམ་ཡིག་མཐར། །ཨོྃ་བུདྡྷ་ཌཱཀྐི་ནི་ཧྲཱིཿམ་ཧཱ་རི་ནི་ས་ཧཱུྃ་ཛཿ མེ་དབལ་ཐུགས་ཀའི་ཧཱུྃ་ནག་མཐའ་སྐོར་དུ། ཨོྃ་བཛྲ་ ༢༤༢༽ ཧཱུྃ། ཡཀྴ་ཧཱུྃ།རཀྴ་ཧཱུྃ་ཕཊཿ སྔགས་རྣམས་སོ་སོའི་སྐུ་མདོག་དག་མཚུངས་བསྒོམ། བསྙེན་གྲངས་ཐེམ་ནས་དྲག་སྔགས་སྤྱི་དྲིལ་འདི་ལྔ་སྟོང་བཟླས་ན་གནས་ལྕགས་ཐོགས་ཀྱང་བཟློག་ ཨོྃ་བཛྲ་མ་ཧཱ་ཀྲོ་དྷ་མ་ཧཱ་ཀྲོ་དྷི་ཤྭ་རི་བཛྲ་ཀཱི་ལི་ཀཱི་ལ་ཡ་མ་ཧཱ་ཨཀྴ་ཀཱ་མ་རཱུ་པ་ཀརྨ་རམ་རམ་ཛྭ་ལ་རཾ་ཧཱུྃ། གནོད་བྱེད་འབྱུང་པོ་ཧུར་ཐུམ་མ་ར་ཡ་ཧཱུྃ་ཕཊཿ འདི་ལྟར་རྒྱལ་བ་ཀུན་འདུས་གུ་རུ་ཡི། །ཐུགས་སྲོག་སྙིང་པོ་གཅིག་ཏུ་དྲིལ་བ་འདི། །ཇི་ཙམ་བཟླས་པ་དེ་མཚུངས་ནུས་པར་ལྡན། །ཐུན་མཚམས་ཐམས་ཅད་ཐུགས་ཀའི་ཧཱུྃ་ལ་བདུད། །ཧཱུྃ་ཉིད་ནམ་མཁའི་དབྱིངས་སུ་འཇའ་ཡལ་བཞིན། །མི་དམིགས་སྟོང་པའི་ཀློང་དུ་བཞག་ནས་ཀྱང༌།

དེ་ཡི་དགེ་བས་འགྲོ་བ་ཡོངས་ལ་བསྔོ༌། སླར་ཡང་ལྷ་ཡི་ང་རྒྱལ་དང་ལྡན་པས། །སྤྱོད་ལམ་ཆོས་དང་མཐུན་པ་དུས་འདའ་བྱ། །༢༤༣༽ ༈ དེ་ལྟར་སྙིགས་དུས་མ་རུངས་འདྲེ་སྲིན་ཚོགས། །ཆོས་བྱེད་ཀུན་ལ་འཚེ་དེའི་གཉེན་པོ་མཆོག་ །དཀྱིལ་འཁོར་ཀུན་གཙོ་ཧེ་རུ་ཀ་དཔལ་ཆེ། །འདི་གྲུབ་རྒྱལ་བ་ཀུན་དང་མཐུ་རྩལ་མཉམ། །སྐྱེད་རྫོགས་ཉམས་ལེན་བསྙེན་སྒྲུབ་མཐའ་དག་ལ། །དོན་དམ་ཡེ་ཤེས་སྤྲོས་བྲལ་གནད་རིག་ཅིང༌། །ཀུན་རྫོབ་རྩལ་སྣང་འགྲོ་ལ་སྙིང་རྗེ་བསྒོམ། །སྔགས་དང་ཏིང་འཛིན་དྲག་ལས་སྦྱོར་བ་ཀུན། །ཞི་བས་མི་ཐུལ་རྒྱལ་འགོང་དམ་སྲི་ལ། །གང་འདུལ་རོལ་པའི་སྙིང་རྗེས་ཁྲོ་ཚུལ་ལས། །གདུག་ཅིང་སྡང་བའི་སེམས་ཀྱིས་བྱ་བ་ཡིན། །དྲག་པོའི་ནད་ལ་སྨན་དཔྱད་དྲག་བསྟེན་བཞིན། །གཞན་ཕན་ལམ་ལ་འགོད་ཕྱིར་ཁོ་ནས་འབད། །འདི་ལྟར་མ་ནོར་བརྩོན་པས་ཉམས་བླངས་ན། །རྫོགས་སངས་རྒྱས་ལ་བཀའ་བའི་ཚོགས་མ་མཆིས། །འདི་བྲིས་དགེ་བས་མཁའ་མཉམ་འགྲོ་ཀུན་ཀྱང༌། །རིགས་འདུས་བླ་མའི་གོ་འཕང་མྱུར་ཐོབ་ཤོག་ ༈ གཏེར་སྟོན་པདྨ་རིག་འཛིན་རྩལ་གྱིས་གདན་དྲངས་པའི་ཟབ་ཆོས་བླ་མ་ནོར་བུ་པད་འཕྲེང་གི་དྲག་སྒྲུབ་ཀྱི་ཉམས་ལེན་རྒྱུན་ཁྱེར་སྙིང་པོར་དྲིལ་བ་འདི་ཡང་རྣལ་འབྱོར་ཚུལ་ཁྲིམས་བཟང་པོའི་དོན་དུ་བཀོད་པ་དགེ་ལེགས་འཕེལ།