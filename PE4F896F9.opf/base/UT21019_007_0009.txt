༢༥༣༽ ༄༅། དཀོན་མཆོག་གི་དྲུང་དུ་མཆོད་པ་འབུལ་བ་ལ་ཉེ་བར་འཁོ་བ་བཞུགས་སོ། ༢༥༤༽ ན་མོ། དཀོན་མཆོག་གསུམ་གྱི་བདེན་པའི་བྱིན་རླབས་དང༌། །སངས་རྒྱས་དང་བྱང་ཆུབ་སེམས་དཔའ་བདེན་པའི་སྟོབས་མངའ་བ་རྣམས་ཀྱི་ཐུགས་རྗེ་ནུས་མཐུ་དང༌། བདག་གི་དད་མོས་ལྷག་བསམ་དག་པའི་མཐུ་སྟོབས་དང༌། ཆོས་ཉིད་རྣམ་པར་དག་པའི་བདེན་པའི་བྱིན་རླབས་ཀྱིས། །མཆོད་པའི་ཡོ་བྱད་ཇི་ལྟར་བཤམས་ཤིང་ཕུལ་བ་འདི་དག་མཚོན་བྱེད་དུ་བྱས་ཏེ། ཕྱོགས་བཅུ་རབ་འབྱམས་ཀྱི་སངས་རྒྱས་བྱང་སེམས་ཞིང་ཁམས་ནམ་མཁའི་མཐས་གཏུགས་སུ་ཁྱབ་པའི་སྐྱབས་གནས་དཀོན་མཆོག་གསུམ་གྱི་སྤྱན་སྔར། མཆོད་ཡོན་མེ་ཏོག་བདུག་སྤོས་ ༢༥༥༽ མར་མེ་དྲི་ཆབ་ཞལ་ཟས་རོལ་མོ་ལ་སོགས་པའི་མཆོད་པའིལལསྤྲིན་ཕུང་རྒྱ་ཆེ་ཞིང་རྒྱུན་མི་ཆད་པ། ཀུན་ཏུ་བཟང་པོའི་ཏིང་འཛིན་སྨོན་ལམ་ལས་བྱུང་བའི་མཆོད་སྤྲིན་དང་མཉམ་པ་འབྱུང་བར་གྱུར་ཅིག་ ན་མོ་རཏྣ་ཏྲ་ཡཱ་ཡ། ན་མོ་བྷ་ག་ཝ་ཏེ། བཛྲ་སཱ་ར་པྲ་མ་དྷ་ནེ། ཏ་ཐཱ་ག་ཏ་ཡ་ཨརྷ་ཏེ་སམྱཀྶཾ་བུདྡྷ་ཡ། ཏདྱ་ཐཱ། ཨོྃ་བཛྲེ་བཛྲེ། མ་ཧཱ་བཛྲེ། མ་ཧཱ་ཏེ་ཛ་བཛྲེ། མ་ཧཱ་བོ་དྷི་ཙིཏྟ་བཛྲེ༌། མ་ཧཱ་བོ་དྷི་མནྟྲོ་པ་སཾ་པྲ་མ་ཎ་བཛྲེ། སརྦ་ཀརྨ་ཨ་ཝ་ར་ཎ་བི་ཤོ་དྷ་ན་བཛྲེ་སྭཱ་ཧཱ། ༢༥༦༽ ན་མ་སརྦ་ཏ་ཐཱ་ག་ཏ་ས་པ་རི་ཝཱ་ར། བཛྲ་ཨརྒྷཾ། པཱདྱཾ། པུཥྤེ། དྷུ་པེ། ཨཱ་ལོ་ཀེ། གྷནྡེ། ནཻ་ཝི་དྱ། ཤཔྟ་པྲ་ཏཱི་ཙྪ་ཨཱཿཧཱུྃ། སྐྱབས་གནས་བླ་མ་དཀོན་མཆོག་ཡི་དམ་ལྷ། མཁའ་འགྲོ་ཆོས་སྐྱོང་བཀའ་སྲུང་ཐམས་ཅད་ཀྱི། །སྤྱན་སྔར་མཆོད་པའི་སྤྲིན་ཕུང་འདི་ཕུལ་བས། །དགྱེས་པར་བཞེས་ནས་བྱིན་གྱིས་བརླབ་ཏུ་གསོལ། སྟོང་གསུམ་འཇིག་རྟེན་བྱེ་བ་ཕྲག་བརྒྱ་ཡི། །སྣོད་བཅུད་མཆོད་པའི་ངོ་བོ་ཇི་སྙེད་དང༌། བདག་ལུས་ལོངས་སྤྱོད་གཏན་གྱི་བདུན་མར་བཅས། །མཆོད་པའི་མཎྜལ་ཉིད་དུ་འབུལ་ལགས་ན། །བདག་སོགས་ནམ་མཁའ་མཉམ་པའི་སེམས་ཅན་ཀུན། །བསོད་ནམས་ཡེ་ཤེས་ཚོགས་གཉིས་རྫོགས་པ་དང༌། །ལས་ཉོན་སྡིག་སྒྲིབ་མ་ལུས་བྱང་གྱུར་ནས། །ཐར་ལམ་བྱང་ཆུབ་དམ་པ་ཐོབ་པར་ཤོག་

།འདི་ལྟར་མཆོད་པ་ཕུལ་བའི་དགེ་འབྲས་ཀྱིས། །རྒྱལ་ཁམས་བདེ་ཞིང་ནད་མུག་འཁྲུག་རྩོད་མེད། །སངས་རྒྱས་བསྟན་དར་བསྟན་པ་འཛིན་ ༢༥༧༽ ཀུན་མཐུན། །ཐམས་ཅད་དམ་པའི་ཆོས་ལ་སྤྱོད་གྱུར་ཅིག་ དཀོན་མཆོག་བདེན་པའི་མཐུ་སྟོབས་རྨད་བྱུང་དང༌། །བདག་གི་དད་པས་མཆོད་ཅིང་གསོལ་བཏབ་པའི། །དགེ་བས་ཅི་བསམ་འགྲུབ་ཅིང་བར་ཆད་ཞི། །མཆོག་ཐུན་དངོས་གྲུབ་ཚེ་འདིར་ཐོབ་པར་ཤོག་ 

དེ་ཡང་དཀོན་མཆོག་གི་དྲུང་དུ་མཆོད་པ་འབུལ་བའི་མཆོད་རྫས་བྱིན་རླབས་ཀྱི་རིམ་པ་ཆོ་གའི་གཞུང་སོགས་ལ་ནི་ཐ་དད་ལ་ཞིབ་རྒྱས་འབྱུང་མོད་ཀྱང༌། ཆོ་ག་སོགས་དང་མ་འབྲེལ་བར་གཙུག་ལག་ཁང་དང་མཆོད་བཤམ་ཀྱི་དྲུང་སོགས་སུ་མཆོད་པ་འབུལ་ཚེ་བྱིན་རླབས་མེད་ནི་མེད་རུང་ལ། བདག་བསྐྱེད་སོགས་མེད་ཕྱིར་བྱིན་གྱིས་རློབས་པའི་ནུས་པ་ཡང་མི་འབྱུང་བ་དང༌། དེ་ལྟ་བུ་ལ་འདི་ནི་དཀོན་མཆོག་གི་བདེན་པའི་སྟོབས་ཀྱི་སྒོ་ནས་བྱིན་རླབས་ཡིན་པས་ན། གཙུག་ལག་གི་དཀོར་གཉེར་ལ་སོགས་ལ་ལྷག་པར་གལ་ཆེ་བར་ཡོད་པ་དང༌། གོང་གི་མཆོད་པ་སྤྲིན་གྱི་གཟུངས་དེ་ལན་གཅིག་བརྗོད་པས་ཀྱང་མཆོད་པ་ཐམས་ཅད་བརྒྱ་སྟོང་དུ་འགྱུར་བར་གསུངས་ཏེ། དཔེར་ན་མར་མེ་གཅིག་ཕུལ་ནས་ལྷག་བསམ་དག་པས་ ༢༥༨༽ གཟུངས་འདི་བརྗོད་ན་མར་མེ་བརྒྱ་སྟོང་མང་པོར་ཕུལ་བར་འགྱུར་ཞིང༌། མཆོད་པ་གཞན་ཐམས་ཅད་ལ་ཡང་དེས་མཚོན་པས་ཤེས་པར་བྱའོ། མཆོད་པ་ཕུལ་བ་ལ་མེད་རུང་ཞིང་ཉེ་བར་འཁོ་བ་འདི་ནི། མཐའ་འཁོབ་ཀླ་ཀློའི་དཔོན་པོ་པདྨ་ཚེ་དབང་གི་བསྐུལ་ངོར། སྣ་ཚོགས་རང་གྲོལ་གྱི་རྒོད་ཕུག་བྲག་ཏུ་བཀོད་པ་དགེའོ།