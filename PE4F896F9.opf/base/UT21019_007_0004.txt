༢༠༩༽ 

༄༅། ཡི་དམ་གཉེན་པོ་ལྷ་གསུམ་གྱི་བསྒོམ་བཟླས་ཟབ་མོ་བཞུགས་སོ།། ༢༡༠༽༄༅། བླ་མ་ལྷར་བཅས་ལ་བཏུད་ནས། ཡི་དམ་ལྷ་གསུམ་བསྙེན་འོད་གང༌། སྐྱབས་སེམས་ཚད་མེད་བཞི་བསྒོམ་ལ། སྟོང་ཉིད་དེ་བཞིན་ཉིད་དང་ནི། ཀུན་སྣང་འགྲོ་ལ་སྙིང་རྗེ་བསྒོམ། རང་རིག་རྒྱུ་ཡི་ཡི་གེ་ཧྲཱིཿཔ། མཐིང་ནག་ཅིག་ལ་ལས་ཨེ་ཡྃ་བྃ། སུྃ་ཀེཾ་བྷྲུྃ་འཕྲོས་ཡོངས་གྱུར་པས། ནམ་མཁའ་རླུང་ཆུ་པ་གཞི་དང༌། རིབ་དེ་སྟེང་གཞལ་ཡས་ཁང༌། མཚན་ཉིད་ཀུན་ལྡན་ནང་དབུས་སུ འཁོར་ལོ་མཐིང་ག་རྩིབས་བཞི་པོ། ཕྱོགས་མདོག་ལྟེ་བར་པདྨ་སྔོ། ཉི་ཟླ་ཀླུ་གཉན་གདན་སྟེང་ཧྲཱིཿ མཐིང་ནག་ད་ ༢༡༡༽བབས་གནས་གྱུར་པས། བདག་ཉིད་རྟ་མགྲིན་མཐིང་ལ་རྔམ། ཞལ་གཅིག་ཕྱག་གཉིས་ཁྲོ་ཆས་རྫོགས། སེང་སྡེང་ཕུར་བུ་ཐུགས་ཀར་འདྲིལ། ཞལ་དུ་སྦྲུལ་གསོལ་མཇུག་མ་ལ། དོར་སྟོབས་ཞབས་ཀྱིས་མནན་ཅིང་བརྫིས། ཕྱག་ཞབས་སྦྲུལ་བརྒྱན་རྣ་ལྟག་གི གཡས་གཡོན་སྦྲུལ་རིགས་ལྔ་འཕྱོང༌། རྟ་མགོ་ལྗང་ཞུར་རྟ་སྐད་ཀྱིས། ཁམས་སུམ་ཟིལ་གནོན་དབུ་གཙུག་ཚེར། དེ་སྟེང་སྤྲུལ་པའི་ཁྱུང་དཀར་ནི། སྒྲོ་གཤོག་སྤུ་གྲི་མེ་འབར་ལྡིང༌། ༢༡༢༽བདག་ཉིད་ཐུགས་ཀར་པད་ཉིད་དམ། ཕྱག་རྡོག་མཐིང་ནག་ཁྲོ་གཏུམ་གཡས། རྡོ་རྗེ་འཕྱར་ཞིང་གཡོན་པ་ཡིས། དྲིལ་བུ་དཀུར་བསྟེན་དོར་སྟབས་བཞེངས། རང་གི་ཕྱོགས་བཞི་འཁོར་ལོ་ཡི། རྩིབས་བཞིར་རིགས་བཞིའི་ཀླུ་རྒྱལ་ནི། དཀར་སེར་དམར་ལྗང་ཞི་བའི་ཚུལ། ཐལ་སྦྱར་སྦྲུལ་མཇུག་ལྡན་པའི་ཞལ། ནང་དུ་གཙོ་ལ་བལྟ་བར་བསྐྱེད། བདག་ཉིད་ཐུགས་ཀའི་ཉི་སྟོང་ཧྲཱིཿ བྱ་ཁྱུང་ཁྲོམ་དང་ཕྱག་རྡོར་ཧཱུྃ། རྣམས་དང་གནས་གསུམ་འབྲུ་གསུམ་ལས། འོད་འཕྲོས་ཡེ་ཤེས་སྤྱན་དྲངས་སྟིམ། སླར་ཡང་འོད་འཕྲོས་དབང་གི་ལྷ། སྤྱན་དྲངས་དབང་བསྐུར་རིགས་ལྔ་ཡིས། རྒྱས་གདབ་ཐུགས་ཀའི་ས་བོན་ལས། འོད་འཕྲོས་སྣོད་བཅུད་གཞལ་ཡས་ལྷ། སྒྲ་རྣམས་དྲག་པོ་སྔགས་ཀྱི་འབྲུག སྟོང་གསུམ་གང་བར་རབ་དམིགས་ཤིག གསལ་སྟོང་ངང་ནས་དྲག་སྔགས་བཟླ།

ན་མོ་བུདྡྷཱ་ཡ། ༢༡༣༽བཛྲ་ཀི་ལོ་ཀཱི་ལ་ཡ། ནཱ་ག་དུ ཙནྡྷེ་ཙ་ནྡྷེ། མི་ལི་མི་ལི། བྷནྡྷ་བྷནྡྷ། ནཱ་ག་ནི་སྭཱ་ཧཱ། གསང་སྔགས་རྒྱལ་པོ་འབྲུ་པོ་གཉིས། ཅི་འགྲུབ་བཟླས་ཤིང་མཐུན་མཚམས་སུ། མཆོད་གཏོར་ཕུལ་ལ་སྣང་སྲིད་ཀུན། ཐུགས་སྲོག་ཧྲཱིཿལ་རབ་བསྡུས་ནས། སྟོང་ཉིད་བསྒོམ་ཞིང་ལྷར་ལྡང་ལ། བསྔོ་བ་སྨོན་ལམ་རྒྱས་གདབ་བྱ། ལས་སྦྱོར་དམིགས་པའི་ཁ་བསྒྱུར་ནི། སྐྱེ་རིམ་གཞན་ནི་སྔར་ལྟར་ལས། བདག་གི་སྐུ་ཡི་བ་སྤུའི་ཁུངས། ཀུན་ནས་མེ་ཡི་ཚ་ཚ་དང༌། མཚོན་ཆ་སྣ་ཚོགས་སྐར་ལྔར་འཁྲུགས། སྙན་ནས་སྟོང་གསུམ་གང་བ་ཡི། འབྲུག་སྒྲས་པ་བདག་ཀླུ་སྙན་སྐྲག ཤངས་ནས་རླུང་ནག་འཚུབ་མ་ཡིས། གདུག་པ་ཅན་རྣམས་གཏོར་ཞིང་བརླག ཞལ་ནས་སྔགས་ཀྱི་དམོད་མཐུ་དང༌། མེ་སྤུངས་མཚོན་ཆའི་ཐོག་ཆར་ ༢༡༤༽གྱིས། བྱང་ཆུབ་སྒྲུབ་ལ་གནོད་པའི་གདོན། གདུག་པ་མཐའ་དག་གཞོབ་ཏུ་བསྲེག རྣམ་ཤེས་ཆོས་དབྱིངས་བསྟིམ་པར་དམིགས། སྒྲུབ་པའི་སྔགས་འདི་ཁྲི་ཁྲག་བཟླ། ཨོཾ་ཧྲཱིཿཔདྨ་ཏ་ཀྲིད་ཧཱུྃ། བཛྲ་མ་ཧཱ་ཀྲོ་དྷ་ཕཊ་བྃ་ཧཱུྃ། ཨེ་ཨ་ར་ལི་ཧྲིང་ཧྲིང་ཛཿ མ་ཧཱ་སྲོག་ཏ་ཐུན་བྷྱོ་ཕཊཿ ཨོཾ་བཛྲ་མ་ཧཱ་ཀྲོ་ཧྱ་བདྲྀ་ཝ་ཧུ་ལུ་ཧུ་ལུ་ཀྲོ་དྷ་ཨ་ཝེ་ཤ་ཡ་ཕཊཿ ཚལ་པ་ཚལ་པ། དུམ་བུ་དུམ་བུ་ཧཱུྃ་ཕཊཿ ཨོཾ་ནཱི་ལཱྃ་བ་ར་དྷ་ར་བཛྲ་པཱ་ཎི་ཧཱུྃ་ཕཊཿ ཨོཾ་བཛྲ་ཙནྡྲ་མ་ཧཱ་རོ་ཥ་ཎ་ཧཱུྃ་ཕཊཿ ཨོཾ་བཛྲ་རཱ་ཛ་ང་རུ་ཌ་ཧཱུྃ་ཕཊཿ ཧ་ས་ཨོཾ། ས་ཁྲི་ཧཱུྃ་ཕཊཿ དེ་ཚེ་ཆོ་འཕྲུལ་ལྷོངས་ཀྱི་ཚུལ། ཅི་ལྟར་བྱུང་ཀྱང་ཡ་ང་དང༌། འཁུང་འཁྲིག་མི་བྱ་ཐམས་ཅད་ཀུན། རང་སེམས་འཆར་སྒོར་རློ་ཐག་བཅད། འདི་ལྟར་ལྔ་གསུམ་གཅིག་དྲིལ་གྱི། ཉམས་ལེན་ཟབ་པའི་མཐར་ཐུག་ ༢༡༥༽འདིས། བར་ཆད་ཀུན་བསེལ་མཆོག་མཐུན་གྱི། དངོས་གྲུབ་མ་ལུས་བདེ་བླག་ཐོབ། ལས་འབྲེལ་རྩལ་གྱི་གཏོར་གཞུང་ལས། འཕྲི་བསྣན་མེད་པར་རྒྱུན་ཁྱེར་དུ། བཀོད་པའི་དགེ་བས་འགྲོ་བ་ཀུན། དཔལ་ཆེན་སྐུ་དང་དབྱེར་མེད་ཤོག ཅེས་པ་འདི་ཡང་ནམ་མཁའི་རྣལ་འབྱོར་ཚུལ་ཁྲིམས་བཟང་པོས་བསྐུལ་བ་ལྟར།

བླ་བྲང་ཆོས་དབྱིངས་རྩེར་བཀོད་པ་ ། ༢༡༦༽ 