༄༅། དགོངས་འདུས་ཀྱི་སྒྱུ་ལུས་མཆོད་སྦྱིན་བཞུགས་སོ། ༤༠༨༽ ཕཊཿ རང་གིས་སྤྱི་གཙུག་སྟེང་དུ། །དྲིན་ཅན་རྩ་བའི་བླ་མ། །འབྲལ་མེད་་རྟག་ཏུ་བཞུགས་ལ། །སྣང་སྲིད་བདག་ལུས་ལོངས་སྤྱོད། །མ་ལུས་མཆོད་པར་འབུལ་གྱི། །བཞེས་ནས་བྱིན་གྱིས་རློབས་ཤིག་ །ཕཊཿ ན་མོ། ཕྱོགས་དུས་རྒྱལ་བ་ཀུན་དང༌། །དབྱེར་མེད་རྡོ་རྗེ་སློབ་དཔོན། །དྲིན་ཅན་བླ་མ་མཆོག་དང༌། །རྩེ་གཅིག་གསོལ་བ་འདེབས་སོ། །བདག་སོགས་ཁམས་གསུམ་སེམས་ཅན། །ཀུན་ལ་ཐུགས་རྗེ་གཟིགས་ནས། །འཁོར་བའི་རྒྱ་མཚོ་སྐེམ་ཞིང༌། །ཁྱེད་དང་དབྱེར་མེད་གྱུར་ཅིག་ །ཕཊཿ དེ་ནས་རང་སེམས་ ༤༠༩༽འདི་ཉིད། །བླ་མའི་ཐུགས་ཀར་འདྲེས་ཤིང་ །བླ་མ་རང་ལ་ཐིམ་པས། །རང་ལུས་བདུད་རྩིར་ཞུ་ནས། །འབྲེལ་ཚད་དོན་ལྡན་ཉིད་གྱུར། །ཕཊཿ ཐུགས་རྗེ་བྱིན་ལརླབས་ཚུར་བསྡུས། །བདུད་རྩིའི་རྒྱ་མཚོར་ཐིམ་པས། །མི་ཟད་གཏེར་དུ་གྱུར་ལཅིག་ །ཕཊཿ སྲིད་པའི་རྩེ་མོ་མན་ཆད། །ན་རག་དམྱལ་ཁམས་ཡན་གྱི། །སྣང་སྲིད་སྐྱེ་འགྲོ་ཀུན་ལ། །ཅི་འདོད་ཆར་ལྟར་ཕབ་པས། །ཕམ་རྒྱལ་འཐབ་རྩོད་མེད་པར། །གང་ ༤༡༠༽ལ་ཅི་འདོད་གྱུར་ཅིག་ །ཁམས་གསུམ་འགྲོ་བ་ཁམས་ཅད། །སྡུག་བསྔལ་ཀུན་དང་བྲལ་ནས། །སངས་རྒྱས་ཐོབ་པར་གྱུར་ཅིག་ །ཕཊཿ བསྔོ་བྱ་བསྔོ་བྱེད་ཀུན་ཀྱང༌། །ཆོས་དབྱིངས་ཀློང་དུ་གཅིག་པས། །ཐམས་ཅད་མཉམ་ཉིད་ངང་དུ། །སྤྲོས་བྲལ་རང་རིག་ཉིད་དོ། །ཕཊཿ 

༄༅། བླ་མ་དགོངས་པ་འདུས་པའི་ཟབ་མོ་བདུད་ཀྱི་གཅོད་ཡུལ་གྱི་ངང་ནས། སྒྱུ་ལུས་མཆོད་སྦྱིན་བདུད་རྩི་ཀུན་ཁྱབ་འདི་ཉིད་ལ་ངག་གི་བརྗོད་བྱ་ལ་མ་སྟོས་པར་དམིགས་པ་ཁོ་ན་ཉམས་སུ་བླང་བར་གསུངས་ནའང༌། དམིགས་པའི་གསལ་འདེབས་ལ་ཕན་པའི་བར་བརྗོད་བྱ་ཉུང་ངུར་བསྡུས་པ་འདི་ལྟ་བུ་ཞིག་དགོས་ཞེས་བསྐུལ་བ་པོ་བྱུང་བ་དང༌། ཉམས་ལེན་གྱི་གྲོགས་སུ་འགྱུར་ན་འདི་ཙམ་ཞིག་ངག་ཏུ་བརྗོད་པ་ལ་འགལ་བ་རང་མི་ཡོང་ངམ་བསམ་སྟེ། །གནས་ཆེན་ཆུ་བོ་གཡས་འཁྱིལ་གྱི་དུར་ཁྲོད་དུ་བཀོད་པའོ། དགེའོ། 