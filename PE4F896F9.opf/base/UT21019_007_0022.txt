གཅོད་ཡུལ་བདུད་རྩི་ཀུན་ཁྱབ་ཀྱི་ངག་འདོན་བཞུགས་སོ། ༤༠༤༽ ཕཊཿ རང་ཉིད་ཀྱི་སྤྱི་བོར་དྲིན་ཅན་རྗེ། །སངས་རྒྱས་ཀྱི་ཁྱབ་བདག་བླ་མ་མཆོག་ །བྱིན་རླབས་ཀྱི་བདུད་རྩི་ལམ་སེ་ལམ། །གསོལ་འདེབས་ཀྱི་བུ་ལ་བྱིན་གྱིས་རློབསཿ ཕཊཿ རང་རིག་འདི་བླ་མའི་ཐུགས་ཀར་བསྟིམ། །ཆོས་དབྱིངས་སུ་གཟོད་ནས་རོ་གཅིག་པའི། །བླ་མ་ཡང་འོད་དུ་ལྟེམ་གྱི་ཞུ། །བདག་ལུས་དང་གཉིས་མེད་བདུད་རྩི་འཁྱིལ། །ཕཊཿ ལུས་ཞུ་བས་བདུད་རྩི་རྒྱ་མཚོ་ལས། །འོད་རླངས་པ་ལྟ་བུའི་མཆོད་པའི་སྤྲིན། །ཞིང་ཀུན་ཁྱབ་རབ་འབྱམས་རྒྱལ་བ་མཆོད། །བྱིན་རླབས་དང་དངོས་གྲུབ་ཆར་ ༤༠༥༽ ཆེན་བབས། ཕཊཿ སྟོང་གསུམ་ཀུན་གང་ཞིང་འཁྱིལ་བ་ཡི། །ཅི་འདོད་བཞིན་ལྷུན་གྲུབ་བདུད་རྩི་འདི། །ཁམས་གསུམ་གྱི་སེམས་ཅན་ཐམས་ཅད་ལ། །ཕམ་རྒྱལ་དང་ཉེ་རིང་མེད་པར་སྦྱིན། །ཕཊཿ སྦྱིན་ཡུལ་དང་སྦྱིན་མཁན་སྦྱིན་བྱ་ཀུན། །རང་སེམས་ཀྱི་རྣམ་འགྱུར་སྒྱུ་འཕྲུལ་ལས།།ཨ་འཐས་ཀྱི་ཞེན་འཛིན་སྤྲོས་པས་དབེན། །གང་ཤར་ཀུན་ཆོས་སྐུར་ཁྲོ་ལོ་ལཽ། །མཆོག་དམན་གྱི་དགྲ་གཉེན་དང༌། །ཕན་བྱེད་ཀྱི་ལྷ་དང་གནོད་བྱེད་འདྲེ། །ཐ་སྙད་ཀྱི་མིང་ཙམ་རྣམ་རྟོག་གི་ །བདེན་ཞེན་ཀུན་ ༤༠༦༽ གཏད་མེད་དུ་ཡ་ལ་ལ། །ཅིར་སྣང་ཀུན་རང་སེམས་ཐག་ཆོད་པས། །འདྲེར་འཛིན་གྱི་རྣམ་རྟོག་གང་དུ་སོང༌། །འཇིགས་སྐྲག་གི་སྤྲུལ་སེམས་ཀྱི་དངོས་པོ་རྣམས། །རང་རིག་གི་ཀློང་གྲོལ་དུ་ཤིགས་སེ་ཤིག་ །སྣང་གྲགས་ཀུན་རྒྱལ་བའི་ཞིང་ཁམས་ཉིད། །ཚོགས་དྲུག་ཀུན་ཆོས་ཉིད་ཀྱི་རོལ་བ་ལ། །དགག་སྒྲུབ་ཀྱི་མཚན་མ་ཡེ་ནས་བྲལ། །བློ་འདས་ཀྱི་མཚན་མ་ཀུན་ཨེ་མ་ཧོ། 

།གཅོད་ཡུལ་ཆེན་མོའི་ངང་ནས། སྒྱུ་ལུས་མཆོག་སྦྱིན་བདུད་རྩི་ཀུན་ཁྱབ་ནམ་མཁའི་ཐིག་པ་ཅེས་བྱ་བའི་ཉམས་ལེན་རྒྱུན་ཁྱེར་ངག་འདོན་འདི་ཉིད་ནོར་བཟང་ཆོས་ཀྱི་དབང་པོས་བསྐུལ་ངོར། རྒོད་ཕུག་བྱ་སྐྱིབས་ཀྱི་གནས་སུ་བྲིས་པ་མངྒལ་ལམ།