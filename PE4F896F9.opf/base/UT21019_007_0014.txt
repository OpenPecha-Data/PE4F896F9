༣༠༥༽ ༄༅། ཆུ་གཏོར་ཤིན་ཏུ་རྒྱས་པ་ཉམས་སུ་བླང་བའི་ཐབས་ཡིད་བཞིན་སྙིང་པོ་ཅེས་བྱ་བ་བཞུགས་སོ། ༣༠༦༽ ན་མོ་གུ་རུ། 

ཆུ་གཏོར་གྱི་རིམ་པ་ཤིན་ཏུ་བསྡུས་པ་ལ་སྤྲོ་ན། གཏོར་རྫས་རྣམས་ལེགས་པར་བཤམས་ལ། དང་པོ་སྐྱབས་སེམས་ཡན་ལག་བདུན་པ་ནི། ན་མོ། སངས་རྒྱས་ཀུན་གཙོ་བླ་མ་ལ། །བདག་སོགས་རྟག་པར་སྐྱབས་སུ་མཆི། །མཁའ་ཁྱབ་འགྲོ་ལ་ཕན་ཕྱིར་དུ། །བྱང་ཆུབ་སེམས་མཆོག་བསྐྱེད་པར་བགྱི། །གུས་པས་ཕྱག་འཚལ་མཆོད་པ་འབུལ། །སྡིག་བཤགས་དགེ་ལ་ཡི་རང་ངོ༌། །མྱ་ངན་མི་འདའ་ཆོས་འཁོར་བསྐུལ། །དགེ་ཀུན་བྱང་ཆུབ་ཕྱིར་བསྔོའོ། གནས་དང་བདག་དང་མཆོད་རྫས་བྱིན་གྱིས་བརླབས་པ་ནི། ཨོྃ་སྭ་བྷཱ་ཝ་ཤུདྡྷཱ་སརྦ་དྷརྨཱཿསྭ་བྷཱ་ཝཱ་ཤུདྡྷ་ཉཧཾ། ས་གཞི་གནས་ཁང་རིན་ཆེན་གྱི། །སྐྱེས་ཚལ་གཞལ་ཡས་ཉམས་དགའ་བར། །བདག་ཉིད་འཕགས་མཆོག་མཛེས་འཛུམ་དཀར། །མཆོད་སྦྱིན་མེ་ཏོག་ལོངས་སྐུའི་ཚུལ། །རིགས་བདག་སྣང་མཐའི་དབུ་རྒྱན་ཅིང༌། །སྟོང་གསལ་འཇའ་འོད་སྐུར་བཞུགས་གྱུར། །ཨོྃ་མ་ཎི་པདྨེ་ཧཱུྃ། རྃ་ཡྃ་ཁྃ་ཨོྃ་ཨཱཿཧཱུྃ། ཏིང་འཛིན་སྨོན་ལམ་ལས་གྲུབ་པའི། །ཀུན་ཏུ་བཟང་པོའི་མཆོད་པའི་སྤྲིན། །ནམ་མཁའ་རབ་འབྱམས་ཡོངས་ཁྱབ་ཅིང༌། ། ༣༠༨༽ ཟག་མེད་རྒྱལ་བ་མཉེས་པར་གྱུར། །ན་མཿ སརྦ་ཏ་ཐཱ་ག་ཏེ་བྷྱོ་བི་ཤྭ་མུ་ཁེ་བྷྱཿསརྦ་ཐ་ཁཾ་ཨུདྒ་ཏེ། སྥ་ར་ཎ་ཨི་མཾ་ག་ག་ན་ཁཾ་གྲྀ་ཧྞེ་དཾ་བ་ལྱཱི་དི་སྭཱ་ཧཱ། མགྲོན་སྤྱན་དྲངས་ཤིང་ཁྲུས་གསོལ་མཆོད་འབུལ་ནི། བདག་ཉིད་ཐུགས་ཀའི་འོད་ཟེར་གྱིས། །དཀོན་མཆོག་སྲི་ཞུ་ཡོན་ཏན་དང༌། །རིས་དྲུག་བགེགས་རིགས་ལན་ཆགས་སོགས། །མགྲོན་ཀུན་སྤྱན་དྲངས་བཞུགས་པར་གྱུར། བཛྲ་ས་མཱ་ཛཿ པདྨ་ཀ་མ་ལ་ཡེ་སྟྭཾ། ཡེ་ཤེས་བདུད་རྩི་དག་པའི་ཆུས། །རྒྱལ་བའི་སྐུ་ལ་ཁྲུས་གསོལ་ཞིང༌། །དྲི་མེད་མཆོད་ཚོགས་རྒྱ་མཚོ་ཡིས། །རབ་འབྱམས་རྒྱལ་བ་མཉེས་པར་གྱུར། །ས་པ་རི་ཝ་ར་བཛྲ་ཨརྒྷཾ། པཱདྱཾ། པུཥྤེ། དྷུ་པེ། ཨཱ་ལོ་ཀེ། གནྡྷེ། ནཻ་ཝི་དྱ། ཤཔྟ་པྲ་ཏཱི་ཙྪ་ཨཱཿཧཱུྃ། བདག་གིས་དེ་རིང་སྐྱོབས་པ་ཐམས་ཅད་ཀྱི། །ཅེས་སོགས་ནས། སེམས་ཅན་རྣམས་ལ་བདེ་འབྱོར་ཤོག་

་ཅེས་པའི་བར་བྱའོ། ༈ དེ་ནས་གཏོར་མ་བརྒྱ་རྩ་བཤམས་ལ། རིམ་པ་ལྟར་རེ་རེ་བཞིན་དུ་བྱིན་བརླབ་དང་གཟུངས་སྔགས་བཟླ་ཞིང་ ༣༠༩༽ བཅུ་ཚན་བཞི་པ་ལ་ ཨརྒྷཾ་ སོགས་ཀྱིས་ཀྱང་མཆོད། ལྔ་པ་མན་ལ་དེ་བཞིན་བཤེགས་པ་བཞིའི་མཚན་བསྒྲགས་པར་བྱའོ། དང་པོ་བྱིན་རླབས་ནི། ཨོྃ་བཛྲ་ཨ་མྲྀ་ཏ་ཀུཎྜ་ལི་ཧ་ན་ཧ་ན་ཧཱུྃ་ཕཊ། ཨོྃ་སྭཱ་བྷ་༴ རིན་ཆེན་གཏོར་སྣོད་རྒྱ་ཆེན་དུ། །གཏོར་རྫས་ཡེ་ཤེས་བདུད་རྩིའི་མཆོག་ ཅི་འདོད་དགྱེས་པ་སྐོངས་བྱེད་པའི། །འདོད་འབྱུང་ལོངས་སྤྱོད་ཆེན་པོར་གྱུར། །ཨོྃ་ཨཱཿཧཱུྃ། ཅེས་ལན་གཅིག་དང༌། ན་མ་་སྶརྦ་ཏ་ཐཱ་ག་ཏ་ཨ་ཝ་ལོ་ཀི་ཏེ་ཨོྃ་སཾ་བྷཱ་ར་སཾ་བྷཱ་ར་ཧཱུྃ། ལན་བཅུ་རེ་བཟླས། བཅུ་ཚན་དང་པོ་ལ། རྩ་རྒྱུད་བླ་མ་རྒྱལ་བའི་ཚོགས། །སྤྲུལ་འཁོར་བཅས་ལ་མཆོད་བགྱིས་པས། །བདག་སོགས་འགྲོ་བ་མ་ལུས་ལ། །ཐུགས་རྗེས་བྱིན་གྱིས་བརླབ་ཏུ་གསོལ། ། གཉིས་པ་ལ། ཡི་དཾ་ཞི་ཁྲོ་ཌཀྐིའི་ཚོགས། །ཆོས་སྐྱོངས་བསྲུང་མར་བཅས་ལ་འབུལ། །མཆོག་ཐུན་དངོས་གྲུབ་ཀུན་སྩོལ་ཞིང༌། །རྣམ་བཞིའི་ཕྲིན་ལས་གྲུབ་པར་མཛོད། ། གསུམ་པ་ནི། ལྷ་མིའི་དྲང་སྲོང་རིགས་སྔགས་འཆང༌། །བདེན་ ༣༡༠༽ ཚིག་གྲུབ་པ་རྣམས་ལ་འབུལ། །འཇིག་རྟེན་ཁམས་ཀུན་བདེ་ལེགས་ཀྱི། །ཡོན་ཏན་འབྱུང་བར་མཛད་དུ་གསོལ། ། བཞི་པ་ནི། ནོར་སྐྱོང་དངོས་གྲུབ་སྟེར་བའི་ལྷ། །ཛམླའི་རིགས་སོགས་ཀུན་ལ་འབུལ། ཆོས་དང་མཐུན་པའི་འདོད་དགུ་ཡིས། །བདག་སོགས་རེ་བ་སྐོང་བར་མཛོད། ། ལྔ་པ་ནི། དེ་བཞིན་གཤེགས་པ་རིན་ཆེན་མང་ཕྱག་འཚལ་ལོ། །དེ་བཞིན་གཤེགས་པ་གཟུགས་དམ་པ་ལ་༴ དེ་བཞིན་གཤེགས་པ་སྐུ་འབྱམས་ཀླས་ལ༴ དེ་བཞིན་གཤེགས་པ་འཇིགས་པ་ཐམས་ཅད་དང་ཡོངས་སུ་བྲལ་བ་ལ་ཕྱག་འཚལ་ལོ། ཕྱོགས་བཅུའི་འཇིག་རྟེན་ལེགས་སྐྱོང་ཞིང༌། །སྟོན་པའི་དམ་ཆོས་བསྲུང་བ་ཡི། །ལྷ་ཀླུ་མཐུ་ལྡན་རྣམས་ལ་འབུལ། །བསྟན་པ་སྐྱོང་བར་མཛད་དུ་གསོལ། ། དྲུག་པ་ནི། སྟོང་གསུམ་འཇིག་རྟེན་བོད་ཁམས་ལ། །དབང་བསྒྱུར་དཀར་ཕྱོགས་སྐྱོང་བའི་རིགས། །གཞི་བདག་གནས་བདག་ཀུན་ལ་འབུལ། །ཆོས་ལྡན་གདོང་གྲོགས་མཛད་དུ་གསོལ། །

བདུན་པ་ནི། སྡེ་བརྒྱད་འབྱུང་པོ་དྲེགས་པའི་རིགས། །ནད་བདག་གདོན་བགེགས་མ་ལུས་ཀུན། །གཏོར་མ་བདུད་རྩིས་ ༣༡༡༽ ཚིམ་བྱོས་ལ། །གཞན་ལ་གནོད་དང་འཚེ་བ་སྤོང༌། བརྒྱད་པ་ནི། འཁོར་བ་ཐོག་མཐའ་མེད་པ་ཡི། །དྲིན་ཅན་རིས་དྲུག་ཕ་མ་ཀུན། །མཆོད་སྦྱིན་ཅི་འདོད་ལོངས་སྤྱོད་ཀྱིས། །ཚིམ་ཞིང་བྱང་ཆུ་མྱུར་ཐོབ་ཤོག་ དགུ་པ་ནི། མ་དག་སེར་སྣའི་ལས་སྒྲིབ་ཅན། །བཀྲེས་སྐོམ་ཡི་དྭགས་འགྲོ་བ་ཀུན། །ཅི་འདོད་བཟང་བཏུང་ལོངས་སྤྱོད་ཅིང༌། །སྒྲིབ་བྲལ་བདེ་ཆེན་ཐོབ་པར་ཤོག་ ། བཅུ་པ་ནི། ཚེ་རབས་ཀུན་གྱི་ལན་ཆགས་དང༌། །བུ་ལོན་དཀོར་གྱི་སྒྲིབ་པ་སོགས། །ཅི་མཆིས་སྦྱིན་པ་འདིས་འཁོར་ཏེ། །མ་ལུས་རྫོགས་པའི་བྱང་ཆུབ་ཤོག་ ། དེ་ནས་ལྷ་གཏོར་བཤམས་ལ། བྱིན་གྱིས་བརླབས་ཅིང༌། གཟུངས་ཚར་བརྒྱད་དང་མཚན་བསྒྲག་ལ། བློ་བུར་ལྷགས་དང་ཉམ་ཆུང་གི་ མགྲོན་རིགས་ལྷག་ལ་དབང་བ་རྣམས། །བཤལ་ཆུའི་གཏོར་མ་འདིས་ཚིམ་ནས། །བླ་མེད་གོ་འཕང་ཐོབ་གྱུར་ཅིག་ དེ་ནས་ཆུ་སྦྱིན་ནི། གཏོར་སྣོད་ལྔའམ་གཅིག་ཏུ་ཆུ་གཙང་སྦྲེངས་ལ་དང་པོར། འཕགས་པ་ ༣༡༢༽སྤྱན་རས་གཟིགས་དབང་གི་ ཕྱག་ནས་འབེབས་པའི་འོ་རྒྱུན་གྱིས། །ཡི་དྭགས་རྣམས་ནི་ཚིམས་བྱས་ཤིང༌། ཁྲུས་བྱས་རྟག་ཏུ་བསིལ་བར་ཤོག་ ། གཉིས་པ་ནི། ཨོྃ་མ་ཎི་པདྨེ་ཧཱུྃ། བཞི་པར། ཨོྃ་ཛ་ལ་ཡི་དཾ་སརྦ་པྲེ་ཏ་བྷྱ་སྭཱ་ཧཱ། ལྔ་པར ། རང་ཉིད་མི་འཁྲུག་པ་རུ་གྱུར། ན་མོ་རཏྣ་ཏྲཱ་ཡཱ་ཡ། ཨོྃ་ཀཾ་ཀ་ནི་ཀཾ་ཀ་ནི། རོ་ཙ་ནི་རོ་ཙ་ནི། ཏྲོ་ཊ་ནི་ཏྲོ་ཊ་ནི། ཏྲ་ས་ནི་ཏྲ་ས་ནི། པྲ་ཏི་ཧ་ན་པྲ་ཏི་ཧ་ན། སརྦ་ཀརྨ་པཱ་རོ་ས་རཱ་ཎི་མེ། སརྦ་སཏྭ་ནཉྩ་སྭཱ་ཧཱ། བདག་གི་བསམ་པའི་སྟོབས་དག་དང༌། །ཅེས་སོགས་བདེན་ཚིག་བརྗོད། ཆོས་རྣམས་ཐམས་ཅད་རྒྱུ་ལས་བྱུང༌། །སོགས་ཀྱི་ཆོས་སྦྱིན་བྱའོ། ༈ དེ་ནས་མཆོད་གསོལ་དང་གཤེགས་གསོལ་བསྔོ་སྨོན་ཤིས་བརྗོད་ནི། སྔགས་དང་ཏིང་འཛིན་ཡོ་བྱད་ཀྱི། །ལྷག་ཆད་ནོར་འཁྲུལ་ཅི་མཆིས་རྣམས། །མཐོལ་བཤགས་བཟོད་པར་བཞེས་ནས་ཀྱང༌། །མགྲོན་རྣམས་རང་རང་གནས་སུ་གཤེགས། །བཛྲ་མུཿསརྦ་བྷུ་ཏ་གྷཙྪ།

དགེ་བ་འདིས་མཚོན་ཚེ་རབས་ཀྱི། །དགེ་ཀུན་གཅིག་ ༣༡༣༽ ཏུ་བསྡོམས་ནས་ནི། །འགྲོ་ཀུན་རྣམ་མཁྱེན་རྒྱུར་བསྔོ་བའི། །སྨོན་ལམ་ཅི་བཏབ་འགྲུབ་གྱུར་ཅིག་ བླ་མ་རྒྱལ་བ་སྲས་བཅས་ལ། །མཁའ་འགྲོ་ཆོས་སྲུང་བྱིན་རླབས་ཀྱིས། །བཀྲ་ཤིས་དགེ་ལེགས་ཆར་ཆེན་རྒྱུས། །ཕྱོགས་དུས་ཀུན་དུ་འབབ་པར་ཤོག་ ཅེས་པ་འདི་ནི། གང་ཟག་ཤིན་ཏུ་སྤྲོས་པ་ཆུང་བ་རྣམས་ལ་ཕན་ཕྱིར། སྣ་ཚོགས་རང་གྲོལ་གྱིས་མཁའ་འགྲོའི་གནས་ཆེན་དཔལ་གྱི་རྒོད་ཚང་ཕུག་ཏུ་བཀོད་པ་དགེའོ། བཀྲ་ཤིས་སྩོལ། ༣༡༤༽