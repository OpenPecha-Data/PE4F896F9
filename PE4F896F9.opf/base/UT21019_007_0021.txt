༣༨༥༽ བླ་མ་དགོངས་པ་འདུས་པའི་རྫོགས་རིམ་ཟབ་མོ་བདུད་ཀྱི་གཅོད་ཡུལ་རྒྱུན་ཁྱེར་ངག་འདོན་ཉམས་སུ་བླང་བའི་རིམ་པ་བཞུགས་སོ། ༣༨༦༽ 

སྐྱབས་གནས་བླ་ན་མ་མཆིས་པ་བླ་མ་ཡི་དམ་མཁའ་འགྲོའི་ཚོགས་ལ་གུས་པས་ཕྱག་འཚལ་ཞིང་སྐྱབས་སུ་མཆིའོ། བླ་མ་དགོངས་པ་འདུས་པའི་ལམ་ཟབ་བདུད་ཀྱི་གཅོད་ཡུལ་རྒྱུན་ཁྱེར་ངག་འདོན་དུ་ཉམས་སུ་བླང་བའི་རིམ་པ་མདོར་བསྡུས་ཤིག་བྲི་བར་བྱ་སྟེ། དེ་ཡང༌། ཕྱག་རྫོགས་སོགས་ཀྱི་ཉམས་ལེན་ཀྱི་གནད་རྣམས་གདར་ཤ་ཆོད་པ་ནི་མཆོག་ཏུ་གལ་ཆེ་བའི་ཕྱིར། བླ་མ་མཚན་ལྡན་གྱི་དྲུང་དུ་ཞུན་ཐར་བཅད་ལ། བོག་འདོན་དུ་དེ་ཉིད་ཉམས་སུ་བླང་བར་བྱ་སྟེ། དུར་ཁྲོད་དང་་ལུང་སྟོང་ལ་སོགས་གཞུང་ཉིད་ནས་གསུངས་པའི་གནས་སམ། རང་གི་མལ་ས་ཉིད་དུ་ལུས་ངག་ཡིད་གསུམ་ཟོ་གློད་ནས། འཇིག་རྟེན་གྱི་བྱ་བ་ལ་སོགས་དང་མ་འདྲེས་པའི་ངང་ནས་འདི་ལྟར་ཉམས་སུ་བླང་བར་བྱའོ། དེ་ལ་ ༣༨༧༽ སྔོན་འགྲོ་དངོས་གཞི་རྗེས་གསུམ་ལ་ས་བཅད་ཉེར་བདུན་གྱིས་སྟོན་ཏེ། དང་པོ་ཐུན་མོང་གི་སྔོན་འགྲོ་ནི། ཕཊཿ མ་མཁའ་མཉམ་འགྲོ་བསྒྲོལ་སླད་དུ། །བདག་ཉམས་ལེན་མཆོག་ལ་འཇུག་པར་བྱ། །ལུས་དལ་འབྱོར་རྙེད་དཀའ་བསམ་པ། འའབྱོར་ཕུན་ཚོགས་ལེགས་ཐོབ་ཀྱང༌། །ཚེ་མི་རྟག་འཆི་མི་རྟག་བསམ་པ། བའི་རང་བཞིན་ཅན། །གནས་གར་འཁོར་བའི་སྡུག་བསྔལ་དྲན་པ་འཁོར་བའི་འཁྲུལ་འཁོར་ཏེ། །དུས་ད་ལྟ་ནས་རྟག་འཛིན་ཞིན་སྤོངས། །ཕཊཿཟིལ་གནོན་གསུམ་གྱི་དང་པོ་ལྷ་འདྲ་ཟིལ་གྱིས་གནོན་པ་ནི། དེང་བདག་དང་ཁམས་སེམས་ཅན་ལ་ ༣༨༨༽ ལས་གནོད་ཅིང་སྣང་བྱེད་གདུག་པ་ཅན། །ལྷ་འདྲེ་སྲིན་མི་མ་ཡིན་གྱི་རིགས། ཀུན་བླ་མེད་བྱང་ཆུབ་མ་ཐོབ་པར། །བདག་ས་ཕྱོགས་འདི་ནས་ཅི་ཕྱིར་འགྲོ་ །ལུས་རབ་འབྱམས་རྒྱལ་བའི་དཀྱིལ་འཁོར་གྱི། །སྣ་གཡོན་ནས་བྱང་ཆུབ་སེམས་ཀྱི་རླུང༌། །དབྱིབས་ལྕགས་ཀྱུའི་རྣམ་པ་བགེགས་ཀུན་བཀུག་ །ཁྲོམ་ཚོགས་ས་ལྟ་བུ་བདག་དྲུང་འཁོད། །ཕྱི་སྟེང་འོག་ཕྱོགས་མཚམས་ཐམས་ཅད་ནས། །སྐྱབས་མཆོག་གསུམ་རྒྱལ་བ་སྤྲིན་ལྟར་བསྟིབས། །འོད་མེ་སྤུངས་འབར་བའི་གུར་གྱིས་ཕུབ། །གདོན་གེགས་ཚོགས་སངས་རྒྱས་མ་ཐོབ་པར། །ཕྱིར་འགྲོ་བའི་གོ་སྐབས་མེད་པར་གྱུར།

ཕཊཿགཉིས་པ་གནས་ཟིལ་གྱི་ ༣༨༩༽ གནོན་པ་ནི། ལུས་རྒྱལ་བའི་དཀྱིལ་འཁོར་ལྷུན་གྲུབ་འདི། །དབྱིངས་གསེར་གྱི་མཆོད་རྟེན་རི་རབ་ཙམ། །འོད་སྟོང་གསུམ་གང་བས་ས་ཕྱོགས་ཀུན། །ཡོངས་ཁྱབ་པས་ཆིར་གྱིས་ནོན་པར་གྱུར། ཕཊཿགསུམ་པ་བདག་ཟིལ་གྱིས་གནོན་པ་ནི། སེམས་ཡེ་སྟོང་སྤྲོས་བྲལ་ནམ་མཁའ་བཞིན། །དབྱིངས་གདོད་མའི་ངང་ལས་མ་གཡོས་ཀྱང༌། འཕྲལ་རྣམ་རྟོག་འཁྲུལ་པའི་ཟང་ཟིང་ཀུན། །དོན་བློ་འདས་ངང་དུ་ཕྱམས་ཀྱི་གློད། །ཕཊཿལུས་བྱ་བྱེད་སྤྱོད་ལམ་རྣམ་པ་གསུམ་གྱིས་དང་པོ་སྟངས་སྟབས་བཅུ་ནི། བདག་རྡོ་རྗེ་རྣལ་འབྱོར་བརྟུལ་ཞུགས་ཀྱིས། །གནས་ཕྱོགས་བཞི་མཚམས་བརྒྱད་སྟེང་འོག་བཅུར། །གར་སྟངས་སྟབས་སྣ་ཚོགས་འདུལ་བར་བྱ། །ཕཊ། ཕཊ། ཕཊ། ཕཊ། ཕཊ། ཕཊ། ཕཊ། ཕཊ། ཕཊ། ཕཊཿ གཉིས་པ་རྣམ་སྣང་ཆོས་བདུན་ལ་གནས་པ་ནི། ལུས་རྣམ་འགྱུར་སྟངས་སྟབས་དེ་དག་ཀུན། །རྩལ་འགག་མེད་རོལ་པའི་སྒྱུ་འཕྲུལ་སྟེ། །སླར་རྣམ་སྣང་ཆོས་བདུན་ལྟ་སྟངས་ཀྱི། །གནས་མི་འགྱུར་རི་བོ་ལྟར་བརྟན་བྱ། །ཕཊཿགཉིས་པ་ལུས་ཀྱི་འདུ་ཤེས་བཤིག་པ་ནི། དོན་བློ་འདས་སྐྱེ་མེད་མ་རྟོགས་ ༣༩༠༽ ན། །ལུས་རྩོལ་བཅས་སྤྱོད་པ་རྣམ་གཡེང་རྒྱུ། །སེམས་འཛིན་པས་བཅིང་བ་ཡོངས་སྤངས་ནས། །ཅི་བདེ་བར་བསྒྱུར་ཞིང་གང་བར་ཤོག་ །ཕཊཿགཉིས་པ་བླ་མའི་རྣལ་འབྱོར་དང་མཎྜལ་གྱི་རིམ་པ་ནི། སྟེང་སྤྱི་གཙུག་སེང་ཁྲི་པད་ཟླའི་ཁར། །ཕ་དྲན་མཆོག་རྩ་བའི་བླ་མ་ཉིད། །སྐུ་ལོངས་སྤྱོད་རྫོགས་ཚུལ་ཌཱ་དྲིལ་བསྣམས། །འཁོར་རྒྱུད་པའི་བླ་མ་སྤྲིན་ལྟར་བསྟིབས། །འོད་གཟི་མདངས་འབར་བར་བཞུགས་པའི་དྲུང༌། །ཕྱི་རིན་ཆེན་སྟོང་གསུམ་མཎྜལ་མ། །ཡུལ་གླིང་བཞི་རི་རབ་ཚོམ་བུར་བཀོད། །ནང་གདལ་ཁྱབ་ལྤགས་པའི་མཎྜལ་ལ། །ལུས་ཕྱི་ནང་ཤ་ཁྲག་ཚོམ་བུར་བཀོད། །གཞི་སྟོང་ཉིད་དབྱིངས་ཀྱི་མཎྜལ་ལ། །རྩལ་འགག་མེད་རོལ་པའི་ཚོམ་བུར་བཀོད། །ཀུན་མཆོད་པ་འབུལ་གྱི་བཞེས་ནས་ཀྱང༌། །མཆོག་ཚེ་འདིར་འགྲུབ་པའི་དངོས་གྲུབ་སྩོལ། །ཕཊཿ

ན་མོ་གུ་རུ། ཐུགས་བསྐྱེད་མེད་ཆོས་སྐུའི་རོལ་པ་ལས། །གསུང་འགགས་མེད་ལོངས་སྐུའི་མདངས་ཤར། །སྐུ་གང་འདུལ་སྤྲུལ་པའི་འགྲོ་དོན་མཛད། །བདག་གསོལ་བ་འདེབས་སོ་ཐུགས་རྗེ་གཟིགས། །དོན་ཟབ་མོ་རྒྱལ་དགོངས་རྒྱུད་དགོངས་གཅིག་བསྡུས་པའི། །གནད་ངོ་མཚར་བརྡ་བརྡ་རྒྱུད་དང་ཐབས་ཀྱི་གྲོལ། །ཚིག་གདམས་ངག་གང་ཟག་སྙན་རྒྱུད་སྙན་རྒྱུད་འགྲོ་ལ་སྟོན། །བདག་གསོལ་བ་འདེབས་སོ་ཐུགས་རྗེ་གཟིགས། །ཀུན་གཅིག་བསྡུས་རྩ་བའི་བླ་མ་རྗེ། །ཁྱེད་ཐུགས་རྗེ་ནུས་པའི་དཔུང་བསྐྱེད་ལ། །བདག་དུག་ལྔའི་ནད་ཀྱིས་གཟིར་བའི་ཚོགས། །སྐྱབས་རེ་ས་ཁྱོད་ལས་གཞན་མ་མཆིས། །དཔལ་ཐུགས་རྗེ་གཟིགས་ཤིག་རྗེ་བཙུན་མགོན། ། ༈ ཅེས་གསོལ་བ་བཏབ་པས་བླ་མའི་སྐུ། །གནས་གསུམ་ལས་འོད་འཕྲོས་བདག་ལ་ཐིམ། །སྒོ་གསུམ་གྱི་སྒྲིབ་སྦྱང་དབང་བཞི་ཐོབ། །མཐར་བླ་མ་འོད་ཞུ་རང་ལ་ཐིམ། །སྒོ་གསུམ་གྱི་སྒྲིབ་སྦྱངས་དབང་བཞི་ཐོབ། །མཐར་བླ་མ་འོད་ཞུ་རང་ལ་ཐིམ། །གསུམ་པ་ཡིག་བརྒྱའི་རྣལ་འབྱོར་ནི། བདག་རྡོ་རྗེ་སེམས་དཔའ་ཞི་འཛུམ་ཅན། །སྐུ་ནམ་མཁའི་ཁམས་གང་ཐུགས་ཀའི་དབུས། །ཧཱུྂ་དཀར་པོ་རི་རབ་ཙམ་གྱི་མཐར། །མ་འགྲོ་དྲུག་སྣང་སྲིད་ལྷ་འདྲ་རྣམས། །ལུས་བསྐོར་བ་བྱེད་ཅིང་ཡིག་བརྒྱའི་རྒྱུན། །སྒྲ་སྟོང་ཁམས་ཁྱབ་པ་བཟླས་པར་གྱུར། ཨོྃ་བཛྲ་སཏྭ་ས་མ་ཡ་སོགས་ ཧཱུྂ། དེ་ ༣༩༣༽ལས་འོད་འཕྲོས་འགྲོ་སྒྲིབ་སྦྱངས། །སྐུ་རྡོ་རྗེ་སེམས་དཔའི་སྐུར་གྱུར་ཅིང༌། །མཐར་ཐམས་ཅད་ཧཱུྂ་ཡིག་ལ་ཐིམ་སྟེ། །ཧཱུྂ། བདག་ལུས་དང་བཅས་པ་མཁའ་ལ་ཁྱབ། །དབྱིངས་སྟོང་ཉིད་ངང་དུ་མཉམ་པར་བཞག་ །ཕཊཿའདི་ཡན་ཆད་སྔོན་འགྲོའི་རིམ་པའོ། དེ་ནས་དངོས་གཞི་ལ་ཡང་དགུ་ལས་དང་པོ་གནད་ལ་བོར་བ་རྣམ་པ་གསུམ་གྱི་ཐོག་མར་བདག་ཉིད་གནད་ལ་བོར་བ་ནི།བདག་འཛིན་པས་བཅིང་པའི་ལུས་ངག་ཡིད། །ཚེ་ཐོག་དུས་ནས་བག་ཆགས་ཤུགས། །བློ་འཁྲུལ་རྟོག་ཆགས་སྡང་ངར་འཛིན་ཅན། །ཀུན་སྙིང་པོ་མེད་པར་ཁོ་ཐག་ཆོད། །ཕཊཿགཉིས་པ་ལྷ་འདྲེ་གནད་ལ་བོར་བ་ནི།

ཕྱི་ཕན་བྱེད་ལྷ་དང་གནོད་བྱེད་འདྲེ། །འདི་རྨི་ལམ་ནང་གི་དགྲ་གཉེན་ལྟར། །ཡིད་འཁྲུལ་པའི་རང་མདངས་ཤར་བ་ལས། །གཞན་གུད་ན་མེད་པར་ཁོ་ཐག་ཆོད། །ཕཊཿགསུམ་པ་གཉིས་མེད་དུ་གནད་ལ་བོར་བ་ནི། ཡོངས་བདག་དང་གཞན་དང་གཉིས་སྣང་བ། །མིག་རབ་ ༣༩༤༽ རིབ་ཅན་གྱི་འཁྲུལ་སྣང་བཞིན། །དོན་རང་ངོ་ཤེས་ན་གཉིས་སུ་མེད། །དེ་སོ་སོར་འཛིན་པ་རྩད་ནས་ཆོད། ཕཊཿ སེམས་རིག་པའི་སྙིང་པོ་འོད་གོང་ཚུལ། །སྒོ་ཚང་བུག་ནས་འཐོན་ཆོས་དབྱིངས་ཁྱབ། །ལུསརྩ་ཁམས་རྒྱལ་བའི་དཀྱིལ་འཁོར་ལྷ། །གནས་ཟག་མེད་རང་བཞིན་དབྱིངས་སུ་གཤེགས། །ཁྲལ་འབྱུང་འདས་གདོས་བཅས་ཕུང་པོ་འདི། །བདག་སྒྱུ་མའི་ལུས་ཀྱི་ཐོད་པ་དེ། །ཁྱོན་སྟོང་གསུམ་ཙམ་གྱུར་གཙུག་པའི་ནང༌། །ལུས་གཟུགས་ཕུང་བསིལ་མར་བཏུབ་པས་བཀང༌། །བཅུད་ཤ་སྔ་བདུད་རྩི་ལྔར་གྱུར་པའི། །སྟེང་ཟླ་གདན་དཔའ་བོ་འབྲུ་ ཨོྃ་ཧཱུྃ་ཏྲྃ་ཧྲཱི་ཨཱ། ལྔས་མཚན། །འོག་ཡེ་ཤེས་རླུང་གཡོས་མེ་སྦར་བས། །རྫས་ཁོལ་བའི་རླངས་པ་འབྲུ་ལྔར་ཕོག་ །འོག་ཕྱོགས་བཅུར་འཕྲོས་པས་ཞིང་ཀུན་ནས། །དོན་ཡེ་ཤེས་བདུད་རྩི་ཆར་ཕབ་པས། །རྫས་ཀུན་རྫོབ་བདུད་རྩིར་དབྱེར་མེད་འདྲེས། སྟེང་ཟླ་བ་ཡིག་འབྲུར་བཅས་པ་ཞུ། །བཅུད་ཟག་མེད་བདུད་རྩིར་རོ་གཅིག་གྱུར། །ཕཊཿ དཔལ་དུས་གསུམ་རྒྱལ་བ་སྲས་བཅས་དང༌། མགོན་བླ་མ་ཡི་དམ་དཀྱིལ་འཁོར་ལྷ། །མ་མཁའ་འགྲོ་ཆོས་སྐྱོང་བསྲུང་མའི་ཚོགས། །དབྱིངས་ནམ་མཁའ་གང་བར་བྱོན་བཞུགས་ནས། །ལྗགས་འོད་ཟེར་སྦུ་གུའི་ཚུལ་ཅན་གྱིས། །ལུས་བདུད་རྩིར་ཞུ་བ་རབ་གསོལ་ཞིང༌། །ཐུགས་དགྱེས་པའི་བྱིན་རླབས་གནས་གསུམ་ནས། །འོད་འབྲུ་གསུམ་དང་བཅས་འཕྲོས་པ་ཡིས། །བདག་ཁམས་གསུམ་སེམས་ཅན་རྣམས་ལ་ཕོག་ །ལས་ཉོན་མོངས་ ༣༩༦༽ སྒྲིབ་བྱང་སྐུ་གསུམ་གྱི། །མཆོག་ཐུན་མོངས་དངོས་གྲུབ་ཀུན་ཐོབ་གྱུར། ཕཊཿགཉིས་པ་ཡུལ་འོག་མ་ལ་སྦྱིན་པར་བཏང་བ་ནི། སླར་མི་ཟད་གཟུགས་ཀྱི་ཕུང་པོ་ནི། །གནས་སྟོང་གསུམ་གང་བ་མཆིས་པ་ལ། །ཨོྃ་ཨཱཿཧཱུྂ་རང་བྱུང་སྒྲ་གྲགས་པས། །འོད་ལྟེམ་གྱི་བདུད་རྩིར་ཞུ་བ་ལས། །ཟས་བཏུང་བ་གོས་རྒྱན་ཁང་ཁྱིམ་ནོར། །སུ་གང་ལ་ཅི་འདོད་ལོངས་སྤྱོད་ཚོགས། །རྒྱ་ནམ་མཁའི་ཁམས་ཀུན་ཡོངས་གང་ཞིང༌། །རྒྱུན་འཁོར་བ་མ་སྟོང་དེ་སྲིད་དུ། །གང་ཅི་འདོད་སྤྱོད་ཀྱང་ཟག་མེད་གྱུར། །ཕཊཿ

ཚེ་འཁོར་བ་ཐོག་མེད་ད་བར་དུ། །དྲིན་འཁོར་མེད་རིས་དྲུག་ཕ་མའི་ཚོགས། །བདག་དྲིན་ལན་གཞལ་ཕྱིར་སྒྱུ་མའི་ལུས། །གང་ཅི་འདོད་དངོས་པོར་བྱིན་རླབས་ནས། །སེམས་ཉེ་རིང་མེད་པར་ཚོགས་སུ་བསྔོ༌། །ཀུན་ཇི་ལྟར་འདོད་པ་ལོངས་སྤྱད་ནས། །ལམ་བླ་མེད་བྱང་ཆུབ་མངོན་གྱུར་ནས། །ཕཊཿགསུམ་པ་ཡུལ་བར་མ་ལ་མགྲོན་དུ་བགྱེས་པ་ནི། དོན་ཡེ་སྟོང་རྩ་བྲལ་ངང་ཉིད་ལས། ། ༣༩༧༽ རྩལ་ཀུན་རྟོག་འཁྲུལ་པའི་རང་གཟུགས་འཕྲུལ། །མིང་ལྷ་འདྲེར་བཏགས་པའི་རྣམ་འགྱུར་ཚོགས། །གཟུགས་མ་ངེས་སྣ་ཚོགས་ཡ་མ་ཟུང༌། །དབྱིབས་ཁ་དོག་ཆ་ལུགས་དུ་མར་ལྡན། །ལས་གཞན་ལ་འཚེ་བའི་གདུག་སེམས་ཅན། །མཐོ་སྲིད་རྩེའི་གནས་ནས་དམྱལ་ཁམས་བར། །ཁྱེད་མི་མིན་ཤ་ཟ་འབྱུང་པོའི་རིགས། །ཀུན་ཡུད་ཙམ་ཅིག་གིས་འདིར་འདུས་ཤིག་ །ཕཊཿ ཁྱེད་སྣ་ཚོགས་ཆོ་འཕྲུལ་དུ་མ་ཡིས། །བདག་གསོད་གཅོད་བརྡེག་བརྡུང་ཅིར་བསྟན་ཀྱང༌། །སེམས་སྟོང་པ་ཉིད་ལ་ཇི་ལྟར་བྱེད། །ལུས་མི་གཙང་དུ་མའི་ཕུང་པོ་འདི། །ཁྱོད་སྣ་ཚོགས་ཆོ་འཕྲུལ་དུ་མ་ཡིས། །བདག་གསོད་གཅོད་བརྡེག་བརྡུང་ཅིར་བསྟན་ཀྱང༌། །སེམས་སྟོང་པ་ཉིད་ལ་ཇི་ལྟར་བྱེད། །ལུས་མི་གཙང་་དུ་མའི་ཕུང་པོ་འདི། །ཁྱེད་འདོད་ན་ཅི་ཕྱིར་བདག་མི་སྦྱིན། །ཕྲལ་འཚོ་སྐྱོང་དཀའ་ལ་གནོད་འཚེ་མང༌། །ཕུགས་སྙིང་པོ་མེད་པའི་གཟུགས་ཕུང་འདི། །དུས་ད་ལྟ་སྦྱིན་པའི་ཡོ་བྱད་དུ། །གྱུར་ནུས་པ་ཁྱེད་རྣམས་དྲིན་རེ་ཆེ། །མགོ་་ཡན་ལག་ཁོག་སྟོང་ཁོག་སྨད་དང༌། །ཁྲག་ཤ་ལྤགས་དོན་སྙིང་ནང་རོལ་རྩ། ། ༣༩༨༽ སྐྲ་སེན་མོ་བ་སྤུའི་མཐར་ཐུག་བར། །མགྲོན་ལྷ་འདྲེའི་ཚོགས་ལ་གང་འདོད་སྦྱིན། །སུ་ཇི་ལྟར་དགྱེས་པ་ལོངས་སྤྱད་ནས། །ཡིད་ཚིམ་པས་གཞན་ལ་གནོད་སྤོང་ཞིང༌། །ཀུན་སངས་རྒྱས་ས་ལ་མྱུར་འཁོད་ཤོག་ །ཕཊཿ བདག་ངོ་ཤེས་ཤིང་ཐག་ཆད་པས། འཁོར་གསུམ་ཡོངས་དག་ནི། གསུམ་གྱི་དང་པོ་རང་ངོ་རང་གི་ངོ་ཤེས་པར་བྱ་བ་ནི། སྦྱིན་པར་བྱེད་པའི་མཁན་པོ་དང༌། །ཡུལ་གོང་ཡུལ་གོང་བར་སུམ་མགྲོན་གྱི་རིགས། །རྫས་སྦྱན་རྒྱུའི་ཕུང་པོར་བཅས་པ་ཀུན། །དོན་མཐར་ཐུག་ཆོས་སྐུར་རོ་གཅིག་ཉིད། །ཕཊཿ

རང་རིག་པ་བྱང་ཆུབ་སེམས་ཉིད་ལ། །དབྱིབས་ཁ་དོག་དངོས་པོའི་ཡུལ་བྲལ་ཞིང༌། །གསལ་རིག་པ་འགགས་མེད་སྟོང་མཐའ་བྲལ། །འདི་སངས་རྒྱས་ཉིད་དུ་བློ་ཐག་ཆོད། །ཕཊཿགཉིས་པ་ཡུལ་སྣང་རང་རྩལ་དུ་ཤེས་པ་ནི། ཕྱི་གཟུང་བའི་ཡུལ་སྣང་སྣ་ཚོགས་ཀྱང༌། །ནང་འཛིན་པས་བཅོས་ཤིང་བཏགས་པ་ལས། །དོན་བདེན་པ་གྲུབ་པ་ལོགས་ན་མེད། །སེམས་གཅིག་ ༣༩༩༽ པུའི་རྩལ་དུ་བློ་ཐག་ཆོད། །ཕཊཿགསུམ་པ་འཁོར་འདས་ཀྱི་ཆོས་དེ་བཀའ་ཤེས་རབ་ཕར་ཕྱིན་འདིར་འདུས་པའི་ཚུལ་ནི། ཚིག་ཆོས་སྒོ་བརྒྱད་ཁྲི་བཞི་སྟོང་ཡང༌། །དོན་ཤེས་རབཕར་ཕྱིན་རྟོགས་པའི་ཐབས། །གནས་རྩ་བ་རང་རིག་སྟོང་པ་ཉིད། །གཞན་གུད་ན་མེད་པར་བློ་ཐག་ཆོད། །ཕཊཿདེ་ཡན་ཆད་རྣམས་དངོས་གཞིའི་ལརིམ་པའོ། རྗེས་ཀྱི་རིམ་པ་ལ་ཡང་དགུ་ལས། དང་པོ་བསྒྱུར་ཚུལ་གསུམ་གྱི་ཐོག་མར་ལུས་ཞེན་མེད་དུ་བསྒྱུར་ཚུལ་ནི། ལུས་སྒྱུ་མ་ལྟ་བུའི་ཁང་རུལ་འདི། །ཕྲལ་གཅེས་སྤྲས་དུ་མས་བསྐྱངས་ན་ཡང༌། །ཕུགས་སྙིང་པོ་མེད་ཕྱིར་ནམ་ཡང་འཇིག་ །དོན་དེ་ཕྱིར་གཅེས་འཛིན་ཞེན་པ་བསྐྱུར། །ཕཊཿགཉིས་པ་ངག་བརྗོད་མེད་དུ་བསྒྱུར་ཚུལ་ནི། ངག་བྲག་ཆ་ལྟ་བུའི་ལྷང་ལྷང་པོ། །འདི་ཇི་ཙམ་བརྗོད་ཀྱང་ཟད་མཐའ་བྲལ། །སྙན་མི་སྙན་བཟང་ངན་འཛིན་པས་བཅིངས། །འདི་བརྗོད་མེད་བརྗོད་བྲལ་ངང་དུ་བསྐྱུར། །ཕཊཿགསུམ་པ་སེམས་བློ་བྲལ་དུ་བསྒྱུར་ཚུལ་ནི། སེམས་ཀུན་རྟོག་སྣ་ཚོགས་འཕྲོ་འཕྲོ་བ། །འདི་ཇི་ལྟར་བཅོས་ཀྱང་འཁོར་བའི་རྒྱུ། །ཕཊཿཁྱེར་སོ་གསུམ་གྱི་དང་པོ་དད་པས་རྩ་བ་གསུམ་ལམ་དུ་ཁྱེར་བ་ནི། གཞི་རང་སེམས་སངས་རྒྱས་རྟོགས་གྱུར་ཀྱང༌། །ལྷ་བླ་མའི་མོས་གུས་མི་སྤང་ཞིང༌། །དེ་རེས་འཇོག་ཅན་དུ་མ་ཡིན་པར། །ཡིད་གུས་པས་འབྲལ་མེད་ལམ་དུ་ཁྱེར། །ཕཊཿགཉིས་པ་བྱམས་དང་སྙིང་རྗེས་རིས་དྲུག་ལམ་དུ་ཁྱེར་བ་ནི། དོན་སྟོང་པ་ཉིད་ལ་དབང་ཐོབ་ཀྱང༌། །ལས་རྒྱུ་འབྲས་བག་ཡོད་དང་ལྡན་ཞིང༌། །མ་ཁམས་གསུམ་འགྲོ་ལ་ཅི་ཕན་བློས། །བྱམས་སྙིང་རྗེ་བྱང་སེམས་ལམ་དུ་ཁྱེར། །ཕཊཿགསུམ་པ་ཐེ་ཚོམ་གཉིས་འཛིན་བྲལ་བས་ལྷ་འདྲེ་ལམ་དུ་ཁྱེར་བ་ནི།

སེམས་གཤིས་ཀྱི་འདུག་ཚུལ་འཚང་རིག་ཀྱང༌། །ཕྱི་ལྷ་འདྲེའི་སྣང་ཚུལ་ཁྱད་མེད་པ། །དོན་གཉིས་སུ་འཛིན་པ་དང་བྲལ་བས། །ཀུན་ཆོས་དབྱིངས་ངོ་བོར་ལམ་དུ་ཁྱེར། །ཕཊཿམཐར་བསྔོ་བ་ནི། དོན་འདི་ལྟར་མ་རྟོགས་འགྲོ་ཀུན་ཀྱང༌། །གནད་མ་ནོར་མངོན་གྱུར་ ༤༠༢༽སངས་རྒྱས་ཤིང༌། །དེ་བསྔོ་བྱ་སྔོ་བྱེད་སྔོ་མཁན་སོགས། །དབྱིངས་སྐྱེ་བ་མེད་པའི་ཀླཽང་དུ་ཕཊཿདེ་ལྟར་བླ་མ་དགོངས་པ་འདུས་པའི་ཟབ་མོ་བདུད་ཀྱི་གཅོད་ཡུལ་་གཉིས་འཛིན་མངོན་ཞེན་འབྲི་བ་གཅོད་པའི་གདམས་པ་འདི་ཉིད་ཁྲིད་གཞུང་ནས་ཇི་ལྟར་གསུངས་པ་ལྟར་ངག་འདོན་དུ་བགྱིས་ཆོག་པ་ཞིག་དགོས་ཞེས་ད་ལྟ་ཡང་ཡང་མང་པོས་བསྐུལ་ནའང༌། གཏེར་གཞུང་གི་རྡོ་རྗེའི་ཚིག་སྦྲམ་ཆེ་བ་རྣམས་བློ་དམན་བདག་འདྲས་དགོངས་པ་ལོན་པའི་ནུས་པ་མ་མཆིས་པ་དང༌། རྒྱལ་བའི་བཀའ་ལ་རས་ཆོད་དུ་འགྱུར་དགོས་ནའང༌། བསྐུལ་བ་རྣམས་ཀྱིས་ནི་འདི་ཉིད་གཅིག་པུ་ཚིག་ཁྱེར་དུ་བྱ་བའི་ཡུལ་མ་ཡིན་པས་དེ་ལྟ་བུའི་ཚུལ་རིག་པར་བྱའོ། འདིས་ཀྱང་གསང་སྔགས་རྡོ་རྗེ་ཐེག་པའི་བསྟན་པ་རིན་པོ་ཆེ་ཕྱོགས་ཐམས་ཅད་དུ་དར་ཞིང་རྒྱས་པའི་ལས་རྐྱེན་དུ་གྱུར་ཅིག་